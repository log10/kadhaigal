<span வெளி_இணைப்பு="மொழிபெயர்ப்புகள்/ஆனாப்பிராங்கின்_நாட்குறிப்பு/முன்னுரை" class="இணைப்பு">முன்னுரை</span> <br> சூன் 20, காரி, 1942 <br>  <br> &emsp;&emsp;அன்பான கிட்டி! வளவளவென்றிழுக்காமல் நான் நேரடியாக துவங்குகிறேன்; இப்பொழுது இனிமையாகவும் அமைதியாகவும் இருக்கிறது. அப்பாவும் அம்மாவும் வெளியே சென்றிருக்கிறார்கள், பிறகு மார்கோட்டு சிறுவர்களோடு மேடை வரிப்பந்தாட்டம் விளையாட தனதுத் தோழித் திரீசாவின் வீட்டிற்கு சென்றிருக்கிறாள். நானுங்கூட இப்பொழுதெல்லாம் மேடை வரிப்பந்தாட்டத்தை அதிகமாக விளையாடுகிறேன். மிகவும் அதிகம், எந்தளவுக்கென்றால் நாங்கள் ஐந்து பெண்கள் சேர்ந்து ஒரு குழுவை அமைத்தோம். அதை "இரண்டுக்குறை<span இணைப்பு="சிட்டியெழுமின்_" class="இணைப்பு"> *சிட்டியெழுமின்</span>" என்றழைத்தோம். உண்மைலேயே அதுவொரு நகைப்புக்குரிய பெயர்தான், ஆனால் அதுவொரு தவற்றின் அடிப்படையில் அமைந்தது. எங்கள் குழுவுக்கு ஒரு தனித்துவுமான பெயரளிக்க விரும்பினோம்; நாங்கள் மொத்தம் ஐவரென்பதால் 'சிட்டியெழுமின்' என்று பெயரிடும் ஏடலோடிருந்தோம். அதில் ஐந்து விண்மீன்கள் மட்டுமே உள்ளதென்று எண்ணியிருந்தோம், ஆனால் நாங்கள் தவறானவர்கள் என்று தெரியவந்தது. எழுமீனைப் போலவே அதுவும் ஏழு விண்மீன்களை கொண்டுள்ளது, அதுவே 'இரண்டுக்குறை' என்பதை விளக்கும். மேடைப்பந்தாட்டப் பொருட்கட் தொகுதியொன்று இல்சாவேகனரிடம் இருக்கிறது, நாங்கள் விரும்பினால் எப்பொழுது வேண்டுமானாலும் வேகனர்கள் அவர்களது பெரிய உண்டியறையில் விளையாட அனுமதிப்பர். ஐந்து மேடைப்பந்தாட்ட வீரர்கள் எங்களுக்கு பனிக்குழைவு பிடிக்குமென்பதால், குறிப்பாக கோடைக்காலத்தில், அதுமட்டுமில்லை மேடைப்பந்தாட்டம் விளையாடினால் நீங்கள் சூடாகிவிடுவீர்கள் என்பதாலும், எங்கள் விளையாட்டுக்கள் பொதுவாக பனிக்குழைவுக் கடையை பார்வையிட செல்வதாக முடியும், அதுவும் எவுடர்களை அனுமதிக்கும்: ஒயேசிசு அல்லது தெலிப்பையாக இருக்கும். பணப்பையையோ காசையோத் தேடிக் கண்டுபிடிப்பதை எப்பொழுதோ நிறுத்திவிட்டோம்-எந்நேரமும் ஒயேசிசில் பரபரப்பாக இருக்கும், ஒரு வாரத்துக்குச் சாப்பிட வேண்டியப் பனிக்குழைவைவிட அதிகமாக வாங்கிக்கொடுக்க சில அறிமுகமான பெருந்தன்மை கொண்ட இளந்தைகளயோ அல்லது ஒரு காதலரையோ பார்த்து கண்டுபிடித்துவிடுவோம்.  <br>  <br> &emsp;&emsp;இந்த இளம்பருவத்தில் நான் காதலர்களை பற்றி பேசுவதை கேட்டு ஓரளவுக்குக் கொஞ்சம் வியப்படைந்திருப்பீர்கள். கேடாக, அல்லது இவ்வழக்கில் இல்லாமலிருக்கலாம், இந்த கீழ்த்தனம் எங்கள் பள்ளி முழுவதும் பரவலாகியிருந்ததை காணலாம். ஒரு பையன் மிதிவண்டியில் வீடுவரை வர என்னிடம் கேட்டு, பிறகு நாங்கள் இருவரும் பேசத்தொடங்கினால் பத்திலொன்பது முறை நான் உறுதியாக இருக்கலாம் அவன் அப்பொழுதே அந்த இடத்திலேயே காதல் வயப்பட்டுவிடுவான், பிறகு ஒரு நொடிக்கூட என்னை தன் பார்வையிலிருந்து அகல விடமாட்டான். அவன் உள்ளக்கிளர்ச்சி போகப்போக தணிந்துவிடும், குறிப்பாக அவனது பேரார்வங்கொண்ட பார்வைகளை மதிக்காமல் விடுவதாலும் பிறகு எதையும் கண்டுக்காமல் என் வழியில் மிதித்துக்கொண்டு போவதாலும் தணியும். நிலைமை கொஞ்சம் மோசமாகினால் அதாவது அவர்கள் "தந்தையிடம் ஒப்புதல் கேட்டுக்கொள்கிறேன்" என்று வளுவளுக்க தொடங்கினால், என் வண்டியில் சிறிது வெட்டித்திரும்புவேன், எனது பாடப்பை விழும், பிறகந்த விடலை தன் வண்டியிலிருந்து இறங்கி, அந்த பையை எடுத்து என்னிடங் கொடுக்கக் கடப்படுவான், அச்சமயத்தில் வேறொரு தலைப்புக்குப் பேச்சை மாற்றிவிடுவேன். இவர்களெல்லாம் நல்ல வெள்ளந்தியாக இருப்பவர்கள். கண்டிப்பாக! முத்தத்தை ஊதுவது கையை பிடிக்க முயற்சிப்பதென்று சிலர் இருக்கிறார்கள், நிச்சயமாக அவர்கள் தவறான கதவை தட்டுகிறார்கள். என் வண்டியிலிருந்து இறங்கி பின் மேலும் அவர்கள் துணையை பயன்படுத்த மறுத்துவிடுவேன் அல்லது நான் அவமதிப்புக்கு உள்ளானது போல் நடிப்பேன் பிறகு என்னை விட்டு அவர்கள் வீட்டுக்குச் செல்லும் வழியைப் பார்க்குமாறு அழுத்தந்திருத்தமாக சொல்லிவிடுவேன். நீ அங்கதான் இருக்க. இப்பொழுது நாம் நமது நட்புக்கு அடித்தளம் போட்டுவிட்டோம். நாளையும் தொடர்வோம்.  <br> உனது, ஆனா. <br>  <br> சூன் 21, ஞாயிறு, 1942 <br> அன்பான கிட்டி, <br> &emsp;&emsp;எங்கள் வகுப்பு முழுவதும் தன் புதைமிதியடியிலிருந்து வாத்தைப் போல் கத்திக்கொண்டிருந்தது. அதற்கு கரணியம், கண்டிப்பாக, வரப்போகிற அந்த அமர்வுதான் அதிலேதான் யாரையெல்லாம் அடுத்த வகுப்புக்கு தேறச்செய்வது யாரையெல்லாம் நிறுத்திவைப்பதென்று ஆசிரியர்கள் முடிவு செய்வார்கள். பாதி வகுப்பு பந்தயங்கள் வைத்துக்கொண்டிருந்தது. எங்கள் பின்னால் உட்கார்ந்திருக்கும், சி.நா. மற்றும் யாக்கு காசர்னூட்டு, இரண்டு பசங்களையும் பார்த்து நானும் சி.இ.-உம் வயிறு வலிக்க சிரித்துக் கொண்டிருந்தோம், அவர்கள் தங்கள் விடுமுறைச் சேமிப்புமுழுவதையும் பந்தயமாக வைத்திருந்தார்கள். "நீதான் தேர்ச்சியடைவாய், இல்லை, நான் இல்லை," "ஆம் நீதான்," "இல்லை, நான் இல்லை", இப்படித்தான் காலைத் தொடங்கி இரவு வரைக்கும். சி.-இன் இறைஞ்சும் பார்வைகளும் என்னுடைய கோபக் கொந்தளிப்புகளுங் கூட அவர்களை ஆற்றவில்லை. என்னைக் கேட்டால் இங்கே நிறைய கூழைகள் இருக்கின்றன, வகுப்பில் கால்வாசியை நிறுத்தி வைக்கலாம், ஆனால் இந்த ஆசிரியர்கள் உலகிலேயேக் கணிக்கவேமுடியாத உயிரிகள். ஒரு மாறுதலுக்கு இப்பொழுது அவர்கள் சரியானத் திசையிற் கணிக்கமுடியாதவர்களாக இருப்பார்கள். எனக்கு என் தோழிகளைப் பற்றியும் என்னைப் பற்றியும் அதிக கவலை ஏதுமில்லை.  <br>  <br> &emsp;&emsp;நாங்கள் தேறிவிடுவோம். கணக்குப் பாடத்தில் தான் எனக்கு நம்பிக்கையில்லை. எதுவானாலும் இப்போதைக்கு நாம் காத்திருக்க வேண்டியதுதான். ஒருவருக்கொருவர் மனந்தளர வேண்டாம் என்று சொல்லிக்கொள்வது தொடரும்.  <br>  <br> &emsp;&emsp;எல்லா ஆசிரியர்களுடனும் நான் மிக நல்ல இனக்கத்தோடு இருக்கிறேன். அவர்கள் மொத்தம் ஒன்பது பேரிருக்கிறார்கள், ஏழு ஆண்கள், இரண்டு பெண்கள். திரு கீசிங்கு, முதிர்ந்த பழமையாளரான இவர்தான் கணிதங் கற்பிப்பவர், நெடுநாட்களாக என் மீது வெகுளிப்போடு இருந்தார் ஏனென்றால் நான் நிறைய வாயாடியிருக்கிறேன். பல எழுதருதலுக்கு பிறகு எனக்கு அதிக வீட்டுப்பாடங்களை குடுத்தார். "ஒரு வாயாடி" என்ற தலைப்பில் ஒரு கட்டுரை. ஒரு வாயாடி, அதைப்பற்றி உன்னால் என்ன எழுதிவிட முடியும்? நான் முடிவெடுத்துவிட்டேன், அதை நான் பிறகு பார்த்துக்கொள்கிறேன். என் குறிப்பேட்டில் இவ்வேலையை எழுதிக்கொண்டேன், அதை என் பைக்குள் சொருகிவிட்டு பிறகு அமைதியாக இருக்க முயற்சித்தேன். <br>  <br> &emsp;&emsp;அன்று மாலை மற்ற எல்லா வீட்டுப்பாடங்களையும் முடித்துவிட்ட பிறகு அந்த கட்டுரையைப் பற்றியக் குறிப்புத் தென்பட்டது.<span இணைப்பு="ஊற்றுத்தூவல்_" class="இணைப்பு"> ஊற்றுத்தூவலின் </span>முனையை கடித்துக்கொண்டே அத்தலைப்பைப் பற்றி சிந்திக்க தொடங்கினேன். வளுவளுத்துக்கொண்டு போவதையும் சொற்களுக்கிடையில் பெரிய இடைவெளிகள் விட்டுச்செல்வதையும் யார் வேண்டுமானாலும் பண்ணலாம், ஆனால் பேசுதல் இன்றியமையத ஒன்றென நிறுவ நம்பகமானத் தருக்கங்களோடு போவதுதான் உத்தியே. நான் எண்ணி எண்ணிப் பார்த்தேன் ஓர் ஏடல் திடீரென்று கிடைத்தது. திரு கீசிங்கு எனக்குப் பணித்திருந்ததை மூன்று பக்கங்களில் எழுதியிருந்தேன், பிறகு பொந்திகை தான். பேசுவது என்பது ஒரு மாதரியல்பு, பிறகது கட்டுப்பாட்டுக்குள் இருக்க என்னால் இயன்றதைச் செய்கிறேன், ஆனால் அப்பழக்கத்திலிருந்து எப்பொழுதும் என்னால் உடைத்துக்கொண்டு வரமுடியாது, ஏனென்றால் என் அம்மா, அதிக அளவு இல்லையென்றாலும், நான் எவ்வளவு பேசுகிறேனோ அதே அளவு பேசுவார், அடுத்து மரபில் வரும் பண்புக்கூறுகளுக்கு இங்கு நீங்கள் பெரிதாகச் செய்வதற்கு ஒன்றுமில்லை, என்றெல்லாம் எதிராடியிருந்தேன். <br>  <br> &emsp;&emsp;திரு கீசிங்கு என் எதிராடல்களை கண்டு நன்நகுதற் பூண்டார், ஆனால் அடுத்த வகுப்பில் என் வழியில் பேச முற்பட்டதும், அவர் என்னை இரண்டாவது கட்டுரை வரையவேண்டிப் பணித்துவிட்டார். இச்சமயம் "ஒரு திருத்தமுடியாத வாயாடி" என்ற தலைப்பில் எழுதவேண்டி இருந்தது. அதை நான் எழுதி ஒப்படைத்தேன், அடுத்த இரண்டு வகுப்புகள் முழுக்கவும் திரு கீசிங்குக்கு குறைக்கூற ஒன்றுமில்லை. எப்படியிருப்பினும் மூன்றாவது வகுப்பு நடக்கையில் இறுதியாக போதுமென்றாகிவிட்டார், "ஆனாப்பிராங்கு, வகுப்பில் பேசியதற்கு ஒறுப்பாக, 'வாக்கு, வாக்கு, வாக்கு என்றாள் திருவாட்டி வாயாடி' என்ற தலைப்பில் ஒரு கட்டுரையை எழுதவேண்டும்." <br>  <br> &emsp;&emsp;வகுப்பு முழங்கியது. வாயாடிகள் என்ற தலைப்பில் என் மதிநுட்பத்தைக் கிட்டத்தட்ட தீர்த்துவிட்டிருந்தேன், இருப்பினும் நானுங்கூட சிரித்துக்கொண்டேன். அந்த நேரத்தில் முற்றிலும் மாறுபட்ட ஒன்றோடு செல்லவேண்டும், அது மெய்ம்முதலான ஒன்றாக இருத்தல்வேண்டும். என் தோழி சானா, பாவில் சிறந்தவளாவாள், கட்டுரையை தொடங்கியதிலிருந்து இறுதிவரை யாப்புகளாக எழுத எனக்கு உதவ முனைந்தாள். நான் மிகுந்து உள்ளக்களிப்புற்றேன். இந்த கேலிக்குரிய தலைப்பை வைத்து என்னை பகடி செய்யலாம் என்று கீசிங்கு முயற்சித்துக் கொண்டிருந்தார், ஆனால் யார் யாரைப் பகடி செய்யப்போவது என்பதில் நான் தெற்றெனத் தேற்றமாக இருந்தேன். என் செய்யுளை முடித்துவிட்டேன், மற்றும் அது அருமையாக இருந்தது! ஒரு அம்மா வாத்து அப்புறம் ஒரு அப்பா அன்னம் பிறகு மூன்று வாத்துக்குஞ்சுகள் அம்மூன்றும் அதிகமாக கத்தியதால் அப்பா அதுங்களை சாவுக்கடிக் கடித்து விட்டது, இதைப் பற்றியதுதான் அது. நல்லவேளையாக கீசிங்கு பகடியை நல்ல வழியில் உள்வாங்கிக் கொண்டார். அவருடைய விளக்கங்களை சேர்த்தபடிச் செய்யுளை இந்த வகுப்புக்கும் மற்ற பல வகுப்புகளுக்குங்கூட வாசித்துக் காட்டினார். அதிலிருந்து பேசிக்கொள்ள எனக்கு அனுமதி அளிக்கப்பட்டது மற்றும் கூடுதல் வீட்டுப்பாடங்கள் ஏதும் பணிக்கப்படவில்லை. முற்றிலும் மாறாக, கீசிங்கு இந்நாட்களில் எப்பொழுதும் பகடி செய்கிறார். <br> உனது, ஆனா. <br>  <br> சூன் 24, அறிவன், 1942 <br> அன்பான கிட்டி, <br> &emsp;&emsp;ஒரே வேக்காடா இருக்கு. யாவரும் பெருமூச்சுவிட்டுக் கொண்டிருக்கிறார்கள், மற்றும் இந்த உண்ணத்தில் நான் எல்லாவிடங்களுக்கும் நடந்தேச் செல்லவேண்டியிருக்கிறது. அமிழ் தண்டூர்தியில் போவது எவ்வளவு மகிழ்ச்சியானது என்பதை இப்பொழுதுதான் உணர்கிறேன், ஆனால் எவுடர்களாகிய எங்களுக்கு இவ்வேந்தை பயன்படுத்திக்கொள்ள இனி அனுமதியில்லை; எங்களது இரு பாதங்களே எங்களுக்கு மிகவும் போதுமானது. நேற்று மதியவுணவுவேளையின் பொழுது<span இணைப்பு="இடம்1_" class="இணைப்பு"> யான்-உலுக்கெந்தாட்டில் </span>பற்பண்டுவருடன் ஒரு காண்புநேரம் இருந்தது. எங்கள் பள்ளியிருக்கும்<span இணைப்பு="இடம்2_" class="இணைப்பு"> தாடிசைமருட்டீனனில் </span>இருந்து அது வெகுதொலைவில் உள்ளது. அன்று உருமத்தில் என் மேசை மீது கிட்டத்தட்டத் தூங்கி விழுந்துவிட்டேன். ஆகூழாய், மக்களே தானாக குடிப்பதற்கு எதையாவது அளிக்கிறார்கள். அந்த பல் உதவியாளர் உண்மையிலேயே கனிவானவர். <br>  <br> &emsp;&emsp;எங்களுக்கு விட்டுவைக்கபட்ட ஒரே போக்குவரத்து படகு மட்டுந்தான்.<span இணைப்பு="இடம்3_" class="இணைப்பு"> ஓசவ்வு இசிரேயல்கடேவில் </span>இருந்த படகோட்டியை நாங்கள் கேட்டுக்கொண்டதும் அவர் எங்களை அக்கரைக்குக் கொண்டு சேர்த்தார். எவுடர்களாகிய நாங்கள் இப்படியொரு கெட்டகாலத்தில் இருப்பது தச்சுக்காரர்களின் பிழையாகாது. நான் பள்ளிக்குச் செல்ல வேண்டியிருக்காது என்று விரும்புகிறேன். திருமீட்டெழுச்சித் திருநாள் விடுமுறையின் பொழுது எனது வண்டி களவாடப்பட்டது, பிறகு அம்மாவின் வண்டியை அப்பா சில கிறித்துவத் தோழர்களின் பாதுகாப்பிலிருக்கக் குடுத்துவிட்டார். நல்லவேளை, கோடைக்கால விடுமுறை கிட்டத்தட்ட வந்துவிட்டது; இன்னும் ஒரு வாரந்தான் பிறகு எங்கள் வேதனை ஒழிந்துவிடும். <br>  <br> &emsp;&emsp;நேற்று காலை எதிர்ப்பாராத ஒன்று நடந்தது. மிதிவண்டிச் சட்டத்தைக் கடந்து செல்லும்பொழுது என் பெயரை யாரோ அழைப்பது போல் கேட்டேன். நான் திரும்பினேன், நேற்று மாலை என் தோழி வில்மாவின் வீட்டில் சந்தித்த அந்த அருமையான பையன், அங்கிருந்தான். அவன் வில்மாவின் இரண்டாவது தாயாதி. வில்மா இனிமையானவள் என்று எண்ணிக் கொண்டிருந்தேன், அவள் அப்படித்தான், ஆனால் அவள் எப்பொழுதும் பசங்களைப் பற்றியே பேசுவாள், அப்புறம் அது ஒருகட்டத்தில் சலிப்பாகிவிடுகிறது. அவன், கொஞ்சம் கூச்சத்தோடு, என்னை நேக்கி வந்தான், அப்புறம் கெல்லோ சில்வர்பரகு என்று தன்னை அறிமுகப்படுத்திக் கொண்டான். நான் சிறிது வியப்படைந்தேன், மற்றும் அவன் என்ன எதிர்ப்பார்க்கிறான் என்று எனக்கு தெரியவில்லை, ஆனால் அதை கண்டுபிடிக்க எனக்கு வெகுநேரம் ஆகவில்லை. அவன் என்னோடு பள்ளிக்குச் சேர்ந்துவர நான் இசைவளிப்பேனா என்று கேட்டான். "நீ அந்த வழியில் செல்வதாக இருந்தால், உன்னோடு செல்கிறேன்", என்றேன். அப்புறம் இருவரும் சேர்ந்து நடந்தோம். கெல்லோ பதினாறு அகவையுடையவன் மற்றும் எல்லா வகையான குறும்புக் கதைகளையும் சொல்வதில் திரமையோடு உள்ளான்.  <br>  <br> &emsp;&emsp;மீண்டும் இன்று காலை அவன் எனக்காகக் காத்துக் கொண்டிருந்தான், பிறகு இனிமேல் அவன் அப்படித்தான் இருப்பான் என்று எதிர்ப்பார்க்கிறேன்.  <br> ஆனா. <br>  <br> சூலை 1, அறிவன், 1942 <br> அன்பான கிட்டி, <br> &emsp;&emsp;உனக்கு எழுதுவதற்கு உண்மையில் இன்னைக்கு வரைக்கும் எனக்கு நேரமே கிடைக்கவில்லை. வியாழக்கிழமை நாள் முழுவதும் நண்பர்களுடன் இருந்தேன், வெள்ளிக் கிழமை சூழலோடிருந்தோம், பின் இன்று வரையிலும் அப்படித்தான் கழிந்தது. <br>  <br> &emsp;&emsp;போனவாரத்தில் நானும் கெல்லோவும் ஒருவருக்கொருவர் மிக நன்றாக அறிந்துகொண்டோம், மற்றும் அவன் வாழ்க்கையைப் பற்றி அவன் நிறைய சொல்லியிருந்தான்.<span இணைப்பு="இடம்4_" class="இணைப்பு"> எல்சங்கிரிசனில் </span>இருந்து வருகிறான் மற்றும் தன் தாத்தாப் பாட்டியோடு தங்கியிருக்கிறான். அவனது பெற்றோர்<span இணைப்பு="இடம்5_" class="இணைப்பு"> வெல்யியத்தில் </span>இருக்கிறார்கள், ஆனால் எவ்வழியிலும் அவனால் அங்கு செல்ல முடியாது. கெல்லோவுக்கு அருசலா என்றொரு காதலி இருந்தாள். எனக்கும் அவளை தெரியும். அவள் பழுக்கத் தித்திப்பாள் மற்றும் தீரச் சலிப்பூட்டுவாள். என்னை அவன் கண்டதிலிருந்து, அவன் அருசலாவின் பக்கத்தில் தூங்கி வழிவாதிக அவன் உணர்கிறான். நான் ஒரு வகையான துடிப்பூட்டுஞ் சாறாக இருக்கிறேன். உன்னுடைய திரமையை பற்றி உனக்கு எப்பொழுதும் தெரியாது.  <br>  <br> &emsp;&emsp;யாக்கு இங்குதான் காரியிரவை கழித்தாள். ஞாயிற்றுக் கிழமை மதியம் கேனலி இடத்திலிருந்தாள் மற்றும் நான் வெறுத்துப்போய்விட்டேன்.  <br>  <br> &emsp;&emsp;கெல்லோ அந்த சாயந்திரம் வந்திருக்க வேண்டும் ஆனால் ஆறு மணி அளவில் அழைத்தான். தொலைபேசிக்கு நான் தான் விடைகொடுத்தேன், அப்புறம் அவன் சொன்னான், "கெல்முத்து சில்வர்பரகு பேசுகிறேன். நான் ஆனாவிடம் கொஞ்சம் பேசிக்கொள்ளலாமா?" <br> &emsp;&emsp;"ஓ, கெல்லோ. ஆனா தான் பேசுகிறேன்." <br> &emsp;&emsp;"ஓ, ஏ, ஆனா. நீ எப்படி இருக்கிறாய்?" <br> &emsp;&emsp;"நலமே, நன்றி." <br> &emsp;&emsp;"நான் வருந்துகிறேன் இன்றிரவு என்னால் வர முடியாது, இருப்பினும் உன்னிடம் ஒன்றைக்கூற வேண்டும், இதற்குத்தான் கூப்பிட்டேன். இன்னும் பத்து மணித்துளிகளில் நான் அங்கு வந்து உன்னை கூட்டிச்செல்வதில் உனக்குத் தடை ஏதுமில்லையே?" <br> &emsp;&emsp;"அது பருவாயில்லை, வா, பார்க்கலாம்!" <br> &emsp;&emsp;"சரி, நான் அங்கு வருகிறேன், பார்க்கலாம்!" <br>  <br> &emsp;&emsp;தொலைபேசியை வைத்துவிட்டுச் சட்டென்று உடையை மாற்றிக் கொண்டு பின் குழலை சரிசெய்து கொண்டேன். நான் மிகுந்த பதற்றத்தில் அவன் வருவதை பலகணி வழியாக எட்டிப் பார்த்துக் கொண்டிருந்தேன். ஒருவழியாக அவன் தென்பட்டான். வியப்பிலும் வியப்பு நான் படிக்கட்டில் முடுக்காமல் இறங்கி, அவன் கண்டையடிக்கும் வரை அமைதியாக காத்திருந்தேன். நான் கதவை திரக்க இறங்கிச் சென்றேன், அப்புறம் அவன் நேராக கூற்றுக்கு வந்துவிட்டான்.  <br>  <br> &emsp;&emsp;"ஆனா, உன்னை வாடிக்கையாக பார்ப்பதற்கு நீ மிகவும் இளையவள் என்று எனது பாட்டி எண்ணுகிறார். நான்<span இணைப்பு="இடம்6_" class="இணைப்பு"> உல்வன்வக்குக்குப் </span>போக வேண்டும் என்று சொல்கிறார், ஆனால் உனக்கு தெரிந்திருக்கும் நான் அருசலாவோடு இனி வெளியேயெங்கும் போவதாக இல்லை." <br> &emsp;&emsp;"இல்லை, எனக்குத் தெரியாது. என்ன ஆச்சு? உங்கள் இருவருக்கும் சண்டையா?" <br>  <br> &emsp;&emsp;"இல்லை, அப்படி ஒன்றுமில்லை. அவளிடம், நம்மிருவருக்கும் பொருத்தமில்லை, அதனால் இனி நாம் ஒன்றாகச் செல்வது உகந்ததல்ல என்று சொல்லிவிட்டேன், அனால் அவளை எனது வீட்டில் வரவேற்பார்கள் அப்புறம் என்னை அவளது வீட்டில் வரவேற்பார்கள் என்று நம்புகிறேன். உண்மையில், அருசலா வேறொரு பையனோடு சுற்றிக் கொண்டிருந்தாள் என்று எண்ணினேன், பின் அவள் அப்படித்தான் இருக்கிறாளென்று அவளிடம் பழகினேன். ஆனால் அது மெய்யல்ல. அப்புறம் என் பெரியப்பா என்னை அவளிடம் இரங்கியுரைக்கச் சொன்னார், ஆனால் கண்டிப்பாக நான் அப்படி உணரவில்லை, பிறகு அதனால் தான் அவளோடு நான் முறித்துக்கொண்டேன். ஆனால் அது இருக்கும் பல கரணியங்களுள் ஒன்று மட்டுந்தான். <br>  <br> &emsp;&emsp;இப்பொழுது என் பாட்டி உன்னை விட்டுவிட்டு நான் அருசலாவை பார்க்க வேண்டுமென்கிறார், ஆனால் நான் அதற்கு ஒத்துக்கொள்ள மாட்டேன், மற்றும் நான் அப்படிச் செய்யப்போவதில்லை. சில நேரங்களில் முதியவர்கள் மிகவும் பழமையான உட்கோளுடன் இருக்கிறார்கள், ஆனால் அதற்காக நானும் அப்படி அவர்களோடுச் செல்ல வேண்டுமென்றில்லை. என் தாத்தாப் பாட்டி எனக்கு தேவைப்படுகிறார்கள், ஆனால் ஒரு கோணத்தில் அவர்களுக்கு நானும் தேவைப்படுகிறேன். இப்பொழுதிலிருந்து நான் அறிவன் மாலையில் வெட்டியாகத்தான் இருப்பேன். நீயேப் பாரு, என் தாத்தாப் பாட்டி தச்சுவேலை பயிற்றுக்கு என்னை பதியவைத்தார்கள், ஆனால் உண்மையில் நான்<span இணைப்பு="சியோனர்கள்_" class="இணைப்பு"> சியோனர்கள் </span>அமைக்கும் மன்றுக்குப் போய்க் கொண்டிருந்தேன். என் தாத்தாப் பாட்டிக்கு அங்கெல்லாம் நான் போகக் கூடாது, ஏனென்றால் அவர்கள் சியோனெதிர்ப்பாளர்கள். நான் ஒன்றும் வெறியான சியோனர் அல்ல, ஆனால் அது எனக்கு ஆர்வமூட்டுகிறது. எப்படியிருப்பினும், இப்பொழுதெல்லாம் அது தாறுமாறாக போய்க்கொண்டிருக்கிறது அதனால் நான் விலகிக்கொள்ளத் திட்டத்தோடு இருக்கிறேன். அதனால் அடுத்த அறிவன் கிழமைதான் எனது இறுதி அமர்வு. அதற்கு என்ன பொருளென்றால், நான் உன்னை அறிவன் மாலையில், காரி நண்பகலில், காரி மாலையில், ஞாயிறு நண்பகலில் அப்புறம் இன்னும் நிறையவேளைகளில் பார்க்க முடியும்." <br>  <br> &emsp;&emsp;"ஆனால் உனது தாத்தாப் பாட்டி உன்னை அப்படி வேண்டாமென்று சொன்னால், நீ? இப்படி மறைத்து அவர்களை ஏமாற்றக் கூடாதல்லவா." <br> &emsp;&emsp;"அன்பிலும் போரிலும் எல்லாம் முறையே." <br>  <br> &emsp;&emsp;அப்பொழுதுதான் விலேங்கூட்டின் புத்தகக்கடையை கடந்தோம், பிறகங்கு பீட்டர்-சிப்பு மற்றயிரு பையன்களுடன் இருந்தான்; நெடுங்காலத்திற்கு பிறகு அப்பொழுதுதான் அவன் முதன்முறையாக எனக்கு வணக்கம் சொன்னான், மற்றும் அது என்னை மகிழ்ச்சியாக உணரச்செய்தது.  <br>  <br> &emsp;&emsp;திங்கள் சாயுங்காலம் கெல்லோ அப்பாவையும் அம்மாவையும் பார்க்க வந்திருந்தான். நான் ஒரு பணியத்தையும் சில கற்கண்டுகளையும் வாங்கியிருந்தேன், பிறகு நாங்கள் கொழுந்துநீரும் மாச்சில்லும் எடுத்துக் கொண்டோம், சரி, ஆனால் கெல்லோவாலும் சரி என்னாலும் சரி இருக்கையில் அசையாமல் அமரமுடியவில்லை. அதனால் வீதியில் உலாவச் சென்றோம், அப்புறம் அவன் என்னை எட்டு பத்து வரை எனது இல்லதில் ஒப்படைக்கவில்லை. அப்பா உக்கிரமாக இருந்தார். நான் நேரத்துக்கு வீட்டுக்கு வராதது என்னுடை பெருந்தவறு என்று என்னிடம் சொன்னார். வருங்காலத்தில் எட்டாக பத்து மணித்துளிகள் இருக்கும்பொழுதே நான் வீட்டுக்குள் வந்துவிடுவேன் என்று உறுதிமொழிய வேண்டியதாயிற்று. கெல்லோவின் வீட்டிற்கு காரிக்கிழமை வரச்சொல்லி என்னை அழைத்திருக்கிறார்கள்.  <br>  <br> &emsp;&emsp;வில்மா என்னிடம் சொன்னாள், "யாரை நீ மிகவும் நேசிக்கிறாய், அருசலாவையா அல்லது ஆனாவையா?" என்று கெல்லோ தன் வீட்டில் இருக்கும்பொழுது ஓரிரவில் அவனிடம் கேட்டாளாம். <br> அவன் சொன்னானாம், "அது உனது வேலையில்லை". <br>  <br> &emsp;&emsp;அவன் கிளம்பும்பொழுது (அதற்குப்பிறகு அம்மாலை அவர்கள் இருவரும் பேசிக்கொள்ளவே இல்லை), சொன்னானாம், "உம், நான் ஆனாவை அதிகமாக நேசிக்கிறேன், ஆனால் யாரிடமும் சொல்லாதே. வருகிறேன்!" <br> பிறகு சர்என்று கதவைத் தாண்டிச் சென்று விட்டான். <br>  <br> &emsp;&emsp;அவன் பேச்சிலும் செயலிலும், எல்லாவற்றிலும், கெல்லோ என் மீது காதலோடு இருப்பதை நான் பார்க்கமுடிகிறது, மற்றும் ஒரு மாற்றத்திற்கு இது ஒரு வகையில் நன்றாகவே உள்ளது. கெல்லோ சிறப்பாக பொருந்துவான் என்று மார்கோட்டு சொல்லுவாள். நானும் அப்படித்தான் நினைக்கிறேன், ஆனால் அவன் அதற்கும் மேல். அம்மாவும் ஒரே மெச்சுகை தான்: "பார்க்க அழகான பையன். இனிமையானவன் மற்றும் அமைதியானவன்." எனக்கு மகிழ்ச்சியாக இருக்கிறது அவன் எல்லோரிடத்திலும் அறிமுகமாகி யிருக்கிறான். எனது தோழிகளை தவிர. அவர்கள் மிகவும் சிறுபிள்ளைத் தனமானவர்கள் என்று அவன் எண்ணுகிறான், அதுவும் உண்மை தான். யாக்கு இப்பொழுதும் அவனை வைத்து என்னை கிண்டல் செய்கிறாள், ஆனால் எனக்கு அவன் மேல் காதலேதுமில்லை. மெய்யாகவே இல்லை. பையன்களை தோழர்களாக வைத்திருப்பதில் என்னைப் பொருத்தவரைத் தவறொன்றுமில்லை. யாவரும் பொருட்படுத்துவதில்லை. <br>  <br> &emsp;&emsp;வளர்ந்ததும் நான் யாரோடு மணம்முடிக்கப் போகிறேன் என்று எப்பப்பார்த்தாலும் அம்மா என்னை கேட்டுக்கொண்டிருக்கிறார், ஆனால் நான் பந்தயம் வைக்கிறேன் அது பீட்டர் தான் என்று அவர் ஊகிக்கப்போவதில்லை, ஏனென்றால் அந்த கருத்தில் இருந்து அவரை நானே இமையைக்கூட அசைக்காமல் மடைமாற்றி விட்டிருந்தேன். நான் பீட்டரை காதலிப்பது போல் வேறு யாரையும் இதுவரை காதலித்ததில்லை, மற்றும் எனக்கே நான் சொல்லிக் கொள்கிறேன் என் மேல் அவனுக்கிருக்கும் ஆசைகளை மறைக்கவே அவன் மற்ற பெண்டுகளோடு சுற்றித்திரிகிறான். ஒருவேளை கெல்லோவும் நானும் ஒருவருக்கொருவர் காதலிப்பதாக அவன் எண்ணலாம், நாங்கள் அப்படி இல்லை. அவன் வெறும் தோழன் தான், அல்லது அம்மா சொல்வது போல, ஒரு ஆசைக்குரியவன். <br> உனது, ஆனா. <br>  <br> சூலை 5, ஞாயிறு, 1942 <br> அன்பு கிட்டி, <br> &emsp;&emsp;எண்ணியது போலவே வெள்ளிக்கிழமை அன்று எவுட நாடகவரங்கில் பட்டமளிப்பு விழா நடந்தேறியது. எனது அறிக்கையேடு அவ்வளவு ஒன்றும் மோசமில்லை. எனக்கு ஒரு ஈ, இயற்கணிதத்தில் ஒரு இ- பிறகு இரண்டு ஆ+ மற்றும் ஆ- தவர மற்ற எல்லாம் ஆ. என் பெற்றோருக்கு பொந்திகையே, ஆனால் தரமதிப்பீடுகளை பொருத்தமட்டில் அவர்கள் மற்ற பெற்றோர்களை போலல்ல. அவர்கள் எப்பொழுதும், ஏறினாலும் இறங்கினாலும், அறிக்கையேட்டைப் பற்றி கவலையே கொள்வதில்லை. நான் உடலுறுதியுடனும், மகிழ்ச்சியாகவும், அதிகம் எதிர்த்தெரிந்து பேசாமல் இருக்கும்வரை அவர்கள் கொண்டமைந்து இருப்பார்கள். இந்த மூன்றும் முறையாக இருந்தால் மற்றதனைத்தும் தானாக ஒழுங்காகிவிடும். <br>  <br> &emsp;&emsp;நான் அப்படியே எதிரானவள். படிக்காத மாணவியாக இருக்க எனக்கு விருப்பமில்லை. யான் எவுட நடுநிலைப்பள்ளியில் சில கட்டப்பாடுகளுக்கு உட்பட்டே சேர்க்கப்பட்டேன். சிறுவர் இயற்பாங்குப் பள்ளியில் நான் ஏழாம் வகுப்பில் தங்கியிருக்க வேண்டியவள், ஆனால் எவுட பிள்ளைகள் எவுட பள்ளிகளுக்குத்தான் போக வேண்டும் என்றத் தேவையினால், இலைசு ஓசலாரையும் என்னையும் சேர்த்துக்கொள்ள, நீண்டு நெடிய வேண்டலுக்கு பின் திரு எலுட்டு இறுதியாக ஏற்றுக்கொண்டார். இலைசும் இந்த ஆண்டு தேர்ச்சிப் பெற்றுவிட்டாள் ஆனால் அவளது வடிவியல் தேர்வை அவள் மீண்டும் எழுத வேண்டும். <br>  <br> &emsp;&emsp;அறங்கடை இலைசு. அவளது வீட்டில் படிப்பது அவளுக்கு எளிதானதல்ல; பாழ்பட்ட இரண்டு அகவையுடைய அவளது குழந்தைத் தங்கை அவள் அறையில்தான் நாள் முழுதும் விளையாடுவாள். ஆபி அவள் வழிக்கு செல்லவில்லை என்றால், அவள் கத்தத் தொடங்கி விடுவாள், மற்றும் இலைசு அவளை பார்த்துக்கொள்ளவில்லை என்றால், திருமதி ஓசலார் கத்தத் தொடங்கி விடுவார். அதனால் தன் வீட்டுப்பாடங்களை செய்வது இலைசுக்கு கடுமையானதாக இருக்கிறது. மற்றும் அது அந்த நிலையில் இருக்கும்வரைக்கும் அவளுக்குக் கிடைக்கும் பாடங்கள் ஒன்றுக்கும் உதவாது. ஓசலாரின் வீடு அது உண்மையில் ஒரு காட்சி. திருமதி ஓசலாரின் பெற்றோர் பக்கத்து வீட்டில் தான் வசிக்கிறார்கள், ஆனால் சாப்பிடுவது இந்த குடும்பத்தோடுதான். அப்புறம் அந்த அமர்த்திய பெண், அக்குழந்தை, எப்பொழுதும் தன்னைமறந்த காணப்படாத திரு ஓசலார், எப்பொழுதும் பதற்றத்தோடும் எரிச்சலுடனும் இருக்கும் திருமதி ஓசலார். அவர் அடுத்த குழந்தையை எதிர்ப்பார்த்துக் கொண்டிருக்கிறார். இலைசு, இந்த கடுங்குழப்பத்தால் அவளது எல்லா பெருவிரல்களும் தொலைந்து கொண்டிருக்கிறது.  <br>  <br> &emsp;&emsp;என் தமக்கை மார்கோட்டும் அவளது அறிக்கையேட்டை வாங்கிவிட்டிருந்தாள். <br>  <br> &emsp;&emsp;சுடர்வீசுகிறாள், எப்பொழுதும் போல. அவள் மிகவும் அறிவாளி, "<span இணைப்பு="தனிச்சிறப்புடன்_" class="இணைப்பு">தனிச்சிறப்புடன்</span>" என்று ஒன்று இருந்திருந்தால் அவள் நன்மதிப்போடு தேறியிருப்பாள். <br>  <br> &emsp;&emsp;அப்பா அண்மைக் காலங்களாக வீட்டிலேயே அதிகமாக இருக்கிறார். அவருக்கு அலுவலகத்தில் செய்வதற்கு ஒன்றுமே இல்லை; நீங்கள் தேவை இல்லை என்பதை உணரும்போது கண்டிப்பாய் அது வெறுக்கத்தக்கதாக இருக்கும். ஓப்பெக்காவை திரு கிலைமென் எடுத்துக்கொண்டார், ஈசு குழுமத்தை திரு கீகுலர் எடுத்துக்கொண்டார், அந்நிறுவனம் 1941-இல் நிறுவப்பட்டது, மசாலைகளிலும் மாற்றுமசாலைகளிலும் வணிகம் செய்துவருகிறது. <br>  <br> &emsp;&emsp;சில நாட்களுக்கு முன்பு, அண்டைச் சதுக்கத்தில் உலாத்திக் கொண்டிருக்கையில், அப்பா மறைவுக்குச் செல்வதை பற்றி பேசத் தொடங்கினார். நாம் உலகிலுள்ள மற்ற அனைத்திலும் இருந்து துண்டிக்கப்பட்டு வாழ்வது மிகுவும் கடினமாக இருக்கும் என்று சொன்னார். அவர் ஏன் இதை இப்பொழுது ஊடையில் கொண்டுவருகிறார் என்று அவரிடம் கேட்டேன்.  <br>  <br> &emsp;&emsp;"உம், ஆனா", அவர் செப்பினார், "நீயே அறிவாய் நாம் மற்றவர்களுக்காக ஓராண்டாக ஆடைகளையும் உணவுகளையும் மற்றும் அறைக்கலன்களையும் கொண்டு சேர்க்கிறோம். நமது உடைமைகளை செருமானியர்கள் பறித்துக்கொள்ள நாம் இடமளிக்கக்கூடாது. அவர்களது கொடும்பிடியிலும் நாம் விழுந்துவிடக் கூடாது. ஏற்றியனப்புதற்குக் காத்திராமல் நாம் எந்த கட்டாயமும் இல்லாதபொழுதே கிளம்பிவிடுவோம்." <br>  <br> &emsp;&emsp;"ஆனால் அது எப்பொழுதப்பா?" அவர் கருத்தூன்றி செப்பியது என்னை கலவரப்படுத்தியது. <br> &emsp;&emsp;"நீ கவலைபடாதே. எல்லாவற்றையும் நாங்கள் பார்த்துக்கொள்கிறோம். உனது மனம்போல் வாழ்வை இயலும்போதே திளைத்துக்கொள்." <br>  <br> &emsp;&emsp;அவ்வளவுதான். ஓ! துயரம் நிறைந்த அவ்வாக்கு நேர்ந்து விடக்கூடாது, முடிந்தளவுக்கு தாமதமாக வேண்டும்.  <br>  <br> &emsp;&emsp;காப்புமணி அடிக்கிறது, கெல்லோ வந்துவிட்டான், போக வேண்டிய நேரம். <br> உனது, ஆனா. <br>  <br>  <br> <span இணைப்பு="சிட்டியெழுமின்-" class="இணைப்பு">*சிட்டியெழுமின்</span>: ஏழு விண்மீன்களை கொண்ட விண்மீன் கூட்டம் (Ursa Minor) <br> <span இணைப்பு="ஊற்றுத்தூவல்-" class="இணைப்பு">ஊற்றுத்தூவல்</span>: மையுடைய ஒரு கூர்முனை எழுதுகோல் (fountain pen) <br> <span இணைப்பு="இடம்1-" class="இணைப்பு">யான் உலுக்கெந்தாட்டு</span>: ஆமித்தர்தாமில் உள்ள ஒரு தெரு (Jan Luykenstraat) <br> <span இணைப்பு="இடம்2-" class="இணைப்பு">தாடிசைமருட்டீனன்</span>: ஆமித்தர்தாமில் உள்ள ஒரு தெரு (Stadstimmertuinen) <br> <span இணைப்பு="இடம்3-" class="இணைப்பு">ஓசவ்வு இசிரேயல்கடே</span>: ஆமித்தர்தாமில் ஒரு கால்வாயோரம் உள்ள ஒரு தெரு (Josef Israelkade) <br> <span இணைப்பு="இடம்4-" class="இணைப்பு">எல்சங்கிரிசன்</span>: செருமனியில் உள்ள ஒரு மாநகரம் (Gelsenkirchen) <br> <span இணைப்பு="இடம்5-" class="இணைப்பு">வெல்யியம்</span>: செருமனியில் உள்ள ஒரு மாநகரம் (Belgium) <br> <span இணைப்பு="இடம்6-" class="இணைப்பு">உல்வன்வக்கு</span>: செருமனியில் உள்ள ஒரு இடம் (Lowenbach) <br> <span இணைப்பு="சியோனர்கள்" class="இணைப்பு">சியோனம்</span>: எவுடர்களுக்கு தாயகம் அமைக்கவும், அவர்களின் வளர்ச்சிக்கும் வாழ்வுரைமையை காக்கவும் தொடங்கிய இயக்கம். (Zionism) <br> <span இணைப்பு="தனிச்சிறப்புடன்-" class="இணைப்பு">தனிச்சிறப்புடன்</span>: சிறப்பு மதிப்பெண்களுடன் தேர்ச்சி பெறுதல் (cum laude) <br>  <br> 
