சூன் 12, வெள்ளி 1942 <br> &emsp;&emsp;இதற்கு முன் நான் யாரிடமும் மனந்திறந்து பேசியதில்லை, ஆனால் உன்னை நம்புகிறேன். உன்னிடம் மனம்விட்டு பேச நினைக்கிறேன், நீ எனக்கு உறுதுணையாகவும் ஆறுதலாகவும் இருப்பாய் என்று உணர்கிறேன். <br> &emsp;&emsp;செட்டம்பர் 28, 1942 அன்று ஆனாவால் சேர்க்கப்பட்ட கருத்து: <br> &emsp;&emsp;உண்மையில், இதுவரை நீ எனக்கு மிகுந்து ஆறுதலை குடுத்து வருகிறாய், கிட்டியைப் போல. இப்பொழுதெல்லாம் கிட்டியில் விடாமல் எழுதிவருகிறேன். இது போல் ஒரு நாட்குறிப்பை வைத்திருப்பது அருமையானது. உன்னிடம் வந்தெழுதும் அக்கணத்திற்காக ஏங்கிக் கொண்டிருக்கிறேன். உன்னை என்னுடன் எடுத்து வந்ததெனக்கு பெருத்த மகிழ்ச்சி! <br> சூன் 14, ஞாயறு 1942 <br> &emsp;&emsp;நீ எனக்கு கிடைத்ததிலிருந்து துவங்குகிறேன், உன்னை என் பிறந்தநாள் பரிசுகளுக்கிடையில் மேசை மேல் கண்ட அந்நேரத்திலிருந்து. (உன்னை வாங்கும்பொழுது நானும் உடனிருந்தேன், ஆனால் அதுவெல்லாம் கணக்கில்லை) <br> &emsp;&emsp;சூன் 12, வெள்ளிக்கிழமை அன்று காலையாறுமணிக்கே எழுந்துவிட்டேன், அதில் வியப்பொன்றுமில்லை அன்று எனக்கு பிறந்தநாள். அந்நேரத்திற்கெல்லாம் எழ எனக்கு அனுமதியில்லை, ஆறேமுக்கால்வரை என் ஆர்வத்தின் திமிலை அடக்கிப்பிடித்துக் கொண்டிருந்தேன். என்னால் கட்டுப்படுத்த முடியவில்லை, எழுந்து சாப்பாட்டறைக்கு சென்றேன், அங்கு என் கால்களை உரசி மூர்ச்சி(பூனை) என்னை வரவேற்றது. <br> &emsp;&emsp;ஏழுமணிக்கு பிறகு நான் அப்பாவிடம் சென்றேன் பிறகு அம்மாவிடம், பின்னர் என்னுடைய பரிசுகளை பிரிக்க முற்றத்திற்கு சென்றேன். உன்னைத் தான் முதன்முதலில் பார்த்தேன், நீ என்னுடைய அருமையான பரிசாக இருக்கக்கூடும். பிறகு முளரிகளும் பியோனிகளும் கொண்ட பூங்கொத்து ஒன்று மற்றும் ஒரு தொட்டிச்செடி. அப்பாவம்மாவிடமிருந்து கிடைத்தது ஒரு நீல நிற மார்க்கச்சு, ஒரு விளையாட்டு, கொடி முந்திரிச்சாறு ஒரு புட்டி, எனக்கது குடிப்பதற்கு மதுவைப் போலிருந்தது (கொடி முந்திரியிலிருந்து தானே மதுவை தயாரிக்கிறார்கள்), ஒரு புதிர், குளிர்ந்த பாலேடு ஒரு சாடி, 2.50 காசுகள் பிறகு இரண்டு புத்தகங்களுக்கான அன்பளிப்புச்சான்றிதழ். கேமரா அபிசிக்கூரா புத்தகமும் கிடைத்தது (ஆனால் அது மார்கட்டிடம் ஏற்கனவே இருப்பதால் அதை பண்டமாற்றுச் செய்து கொண்டேன்), ஒரு தட்டு நிறைய வீட்டில் செய்யப்பட்ட மாச்சில்லுகள் (அதை எனக்காக நானே செய்தேன், கண்டிப்பாக! நான் மாச்சில்லுகளை வேகவைப்பதில் வல்லுநர் ஆகிவிட்டேனே), நிறைய கற்கண்டுகளும் மற்றுமொரு செம்புற்றுப்பழ பொதியப்பமும் அம்மாவிடமிருந்து வந்தது. பாட்டியிடமிருந்து ஒரு கடிதம், சரியான நேரத்திற்கு வந்திருந்தது, ஆனால் கண்டிப்பாக அது தற்செயலாகத்தான் நடந்தது. <br> &emsp;&emsp;பிறகு கேனலி என்னைக் கூட்டிச்செல்ல வந்தாள், பின் இருவரும் பள்ளிக்கு சென்றோம். இடைவேளையின்பொழுது எனது மாச்சில்லுகளை ஆசிரியர்கட்கும் என் வகுப்பு மாணவர்கட்கும் கொடுத்தேன். பிறகு என் வேலைக்கு திரும்பும் நேரம் வந்துவிட்டது. நான் என் வகுப்புடன் உடற்பயிற்சிக்கு சென்றுவிட்டதால் ஐந்து மணிவரை வீட்டிற்குச் செல்லவில்லை. (எனக்கு இடையும் தோள்பட்டையும் முறிந்துவிடும் என்பதால் அதற்கெல்லாம் நான் போகக்கூடாது.) அன்று என் பிறந்தநாள் என்பதால் என் வகுப்பினர்கள் என்னவிளையாட வேண்டுமென்பதை நான் தான் முடிவு செய்ய வேண்டும். நான் கைப்பந்தாட்டத்தைத் தேர்ந்தெடுத்தேன். பிறகு அவர்கள் அனைவரும் என்னைச் சுற்றி ஆடிக்கொண்டு "இனிய பிறந்தநாள்" என்று பாடினார்கள். நான் வீட்டிற்குள் போகும்பொழுது சானாலிடர்மன் ஏற்கனவே வந்துசேர்ந்திருந்தாள். இல்சாவேகனர், கேனலிகோசலார் மற்றும் யாக்குலின் வான் மார்சன், இம்மூவரும் என் வகுப்பைச் சார்ந்தவர்கள் என்பதால், உடற்பயிற்சிக்கு பிறகு என்னுடன் வீட்டுக்கு வந்திருந்தனர். கேனலியும் சானாவும் எனக்கு மிகச்சிறந்த நண்பர்களாக இருந்தனர். "அங்கே போவது ஆனா, கேனா மற்றும் சானா", எங்களை யாராவது ஒன்றாக பார்த்தால் இப்படித்தான் சொல்வார்கள். நான் எவுட நடுநிலைப்பள்ளியில் சேர்ந்த போதுதான் யாக்குலினை சந்தித்தேன், இப்பொழுது அவள்தான் எனக்கு சிறந்தத்தோழி. கேனலிக்கு இல்சா பிடித்தமானத் தோழி மற்றும் சானா வேறொரு பள்ளியில் படிக்கிறாள் அவளுக்கு அங்கு நண்பர்கள் இருக்கிறார்கள். அவர்கள் எனக்கு அழகிய புத்தகம் ஒன்றை கொடுத்தனர், தச்சு பெருங்கதைகளும் பழங்கதைகளும். ஆனால் தவறுதலாக இரண்டாம் தொகுதியை கொடுத்து விட்டனர், அதனால் என்னிடமிருந்த இருப்புத்தகங்களை கொடுத்து தொகுதி ஒன்றை பெற்றுக்கொண்டேன். எளினா அத்தை ஒரு புதிரைக் கொடுத்தாள், தெவனி அத்தை ஒரு செல்ல உடையூசி கொடுத்தாள், இலனி அத்தை வெறித்தனமான ஒரு புத்தகத்தை கொடுத்தாள்: தெய்சி மலைகளுக்குச் செல்கிறாள். <br> &emsp;&emsp;இன்று காலை குளியற்தொட்டியில் இருக்கும் போது நான் எண்ணிக் கொண்டிருந்தேன், இரின் தின் தின்னை போன்றதொரு நாய் என்னிடமிருந்தால் எவ்வளவு அருமையாக இருக்கும். அவனை நானும் இரின் தின் தின் என்று தான் அழைப்பேன். பிறகு அவனை என்னோடு பள்ளிக்கும் எடுத்துச் செல்வேன். அங்கு அவன் துப்புறவாளர் அறையில் அல்லது மிதிவண்டி சட்டத்தில் பனி, மழை ஏதுமில்லையெனில் தங்கிக்கொள்வான். <br> &emsp;&emsp; <br> சூன் 15, திங்கள், 1942 <br> &emsp;&emsp;எனது பிறந்தநாள் கொண்டாட்டம் ஞாயற்றிக்கிழமை மதியம் இருந்தது. இரின் தின் தின் படம் என் வகுப்பினர் நடுவில் நல்ல வரவேற்பை பெற்றிருந்தது. எனக்கு இரண்டு உடையூசியும் ஒரு பக்கக் குறிப்பு மற்றும் இரண்டு புத்தகங்களும் கொடுக்கப்பட்டது. எனது பள்ளியை பற்றியும் எனது வகுப்பை பற்றியும் சிலவற்றை கூறுகிறேன், மாணவர்களிடத்தில் இருந்து துவங்குகிறேன். <br> &emsp;&emsp;வெட்டிவுலூமெண்டாலை பார்க்க ஏழ்மையில் இருப்பது போல் இருக்கிறது, அப்படித்தான் நானும் நினைக்கிறேன். மேற்கு ஆமித்தர்தாமில் ஏதோவொரு தெருவில் இருக்கிறாள், அது எங்கிருக்கிறது என்று யாவரும் அறிந்ததில்லை. அவள் பள்ளியில் சிறப்பாக செயல்படுகிறாள், ஆனால் அது அவளின் புத்தியினால் இல்லை கடுமையான உழைப்பினால். அவள் மிகவும் அமைதியான பெண். <br> &emsp;&emsp;யாக்குலின் வான் மார்சன் எனக்கு சிறந்தத் தோழியாக இருக்க வேண்டியவள், ஆனால் எனக்கு உண்மையான நண்பரென்று யாருமில்லை. முதலில் யாக்கு தான் என்றெண்ணினேன், பிறகது எவ்வளவு தவறானது என்று உணர்ந்து கொண்டேன். <br> &emsp;&emsp;தி.கு.* (சிலரது பெயர்களை வெளியிடுவதற்கு பகரமாக நேர்ந்த முதலெழுத்துக்கள் பயன்படுத்தப்படுகிறது.) ஒரு பதட்டமான பெண், அவள் எல்லாவற்றையும் மறந்துவிடுவாள் அதற்காகவே அவளுக்குத் தண்டனையாக ஆசிரியர்கள் நிறைய வீட்டுப்பயிற்சிக் குடுத்துவிடுவார்கள். அவளொரு கனிவான பெண், குறிப்பாக சி.இ. இடம். <br> &emsp;&emsp;இ.சி ஒரு வாயாடி, இது கேலியில்லை. அவள் உன்னிடம் பேசுகையில் எப்போதும் உன் மயிரை தொட்டுக் கொண்டிருப்பாள் அல்லது உன் பொத்தான்களை நோண்டிக்கொண்டிருப்பாள். அவர்கள் சொல்வார்கள் அவளுக்கு என்னை கண்டால் பொறுக்கவில்லையென்று,  எனக்கும் அவளை பிடிக்கவில்லை அதனால் அதைப்பற்றி எனக்கெந்த கவலையுமில்லை. <br> &emsp;&emsp;எண்ணிமெட்டு மகிழ்ச்சியான மனநிலைக்கொண்ட இனிமையான பெண், ஆனால் அவள் உரக்கப் பேசுவாள் அது வீதியில் விளையாடும்பொழுது சிறுபிள்ளைத் தனமாக இருக்கும். கேடு என்னவென்றால் எண்ணியை கெடுப்பதற்கென்று வெப்பியென்றொரு தோழியிருக்கிறாள், அவள் ஒரு அழுக்குருட்டி மற்றுமொரு இடக்கர். <br> &emsp;&emsp;செ.இ. நான் அவளை பற்றி ஒரு முழு புத்தகமே எழுதலாம். அவள் வெறுக்கத்தக்கவள், கள்ளத்தனங்கொண்டவள், தன்முனைப்புடையவள், இரண்டக வம்பர், தன்னை வளர்ந்தவள் என்றெண்ணுகிறாள். உண்மையிலேயே அவள் யாக்குவைத் தன் மாயக்கட்டில் வைத்திருக்கிறாள், அது ஒரு அவமானம். செ. எளிதில் எரிச்சற்படுவாள், சின்னச்சின்னதுக்கெல்லாம் தாரைத்தாரையாக நீலிக்கண்ணீர்ச்சிந்துவாள். இதையெல்லாம் தூக்கிச்சாப்பிட்டுவிடும் ஒன்று உள்ளது, அதுதான் அவளொரு வெறித்தனமான பகட்டுக்காரி. செல்வி செ.-இடத்தில் மட்டும்தான் எப்பொழுதும் நயன்மையிருக்கும். அவள் பெரும் பணக்காரி, பல எழில்மிகு ஆடைகள் ஒரு நிலைப்பேழை நிறைய வைத்திருக்கிறாள் அதுவும் அவள் அகவைக்குச் சற்றும் பொருந்தாதது. தன்னை பேரழகியென்று நினைத்துக் கொண்டிருக்கிறாள், அப்படியொன்றுமங்கு வாழவில்லை. எனக்கும் செ-கும் ஆகவே ஆகாது. <br> &emsp;&emsp;இல்சாவேகனர் மகிழ்ச்சியான மனநிலைக்கொண்ட இனிமையான பெண், ஆனால் அவள் அதிகமாகவே எதற்கெடுத்தாலும் நொட்டைச் சொல்லுபவள் மற்றும் எத்துணை மணி நேரங்கள் ஆனாலும் எதைப்பற்றியாவது அரற்றிக்கொண்டும் முனகிக்கொண்டும் இருப்பாள். இல்சாவுக்கு என்னை மிகவும் பிடிக்கும். அவள் ஒரு அதிப்புத்திசாலி ஆனால் மடிமை. <br> &emsp;&emsp;கேனலிகோசலார், அல்லது இலைசு அப்படித்தான் அவளை பள்ளியில் அழைக்கிறார்கள், வியக்கத்தகு வகையிலிருக்கிறாள். அவள் பொதுவாக கூச்சமுள்ள பெண்--வீட்டில் வெளிப்படையாக பேசுவாள், ஆனால் மற்றவரிடத்தில் அடக்கமாக இருப்பாள். நீ எதைச் சொன்னாலும் அதையப்படியே அவள் அன்னையிடம் உளறிவிடுவாள். ஆனால் அவள் எண்ணங்களை வெளிப்படுத்துகிறாள் மற்றும் இப்பொழுதெல்லாம் நான் அவளை பெரியதாகப் பாராட்டி வருகிறேன். <br> &emsp;&emsp;நானி வான் பிராகிசிகார் ஒரு சின்ன, நகையுணர்வுடைய மற்றும் அறிவுடையப்பெண். அவள் அருமையானவள் என்றெண்ணுகிறேன். அவள் மிகக் கூர்மதியுடையவள். நானியை பற்றிச் சொல்ல வேறெதுவுமில்லை. ஏவியாடியாங்கு என்னைப்பொருத்தமட்டில் வெறித்தனமானவள். அவள் பன்னிரண்டு அகவையே ஆகியிருப்பினும் அவள் ஓர் அம்மனி தான். நான் ஏதோவொரு குழந்தைப்போன்றது போல அவளது செயற்பாடுகள் இருக்கும். அவளும் உற்றத் துணையாக இருப்பாள் மற்றும் அவளை எனக்கு  பிடிக்கும். <br> &emsp;&emsp;சி.இ. தான் எங்கள் வகுப்பிலே மிகவும் அழகிய பெண். அவளுக்கு அருமையான ஆனால் கூழை முகம். அவளை ஓராண்டு இறக்கிவைக்கப் போகிறார்கள், அட! இதையெல்லாம் நான் அவளிடம் சொல்லவே இல்லை. <br> &emsp;&emsp;பின்பொருநாள் ஆனாவால் சேர்க்கப்பட்டக் கருத்து: <br> &emsp;&emsp;எனக்கொரு பெரிய வியப்பு, எல்லாவற்றிற்கும் பிறகு சி.இ.-வை ஓராண்டு நிறுத்தவேயில்லை. பிறகு சி.இ.-கு பக்கத்தில் உட்கார்வது நான், நாங்கள் பன்னிரண்டு பெண்டுகள் தான். <br> &emsp;&emsp;பயல்களைப் பற்றிச் சொல்ல நிறைய இருக்கிறது, அல்லது சொல்வதற்கு அவ்வளவு நிறைய ஒன்றுமில்லை. <br> &emsp;&emsp;மொரீசிக்கோத்தர் என்னை காதலிக்கும் பலரில் அவனும் ஒருத்தன், ஆனால் அவன் ஒரு தலைவலி. சாளிப்பிங்கருக்கு இழிவான மனம், மற்றும் அலர் என்னவென்றால் அவன் இருக்கும்வழிகள் யாவையும் பார்த்துவிட்டான் என்பது. இருந்தும் அவன் வெறித்தனமானவன் என்றெண்ணுகிறேன், ஏனென்றால் அவன் குறும்புக்காரன். <br> &emsp;&emsp;எமியல் ஓன்விட்டு சி.இ-இன் காதலன், ஆனால் அவள் அதையெல்லாம் கண்டுகொள்ளவில்லை. அவன் மிகவும் சலிப்பூட்டுவான். இராபு கோவன் என்மீது காமங்கொண்டிருந்தான், ஆனால் எனக்கு அவனோடு ஒத்துவரவில்லை. அவன் ஒரு இழிவான, இரண்டக, பொய்யுறைக்கும், சினுங்கும் முட்டாள் அவனுக்கு தன்னைப்பற்றி மோசமான அதிக நன்மதிப்புள்ளது. <br> &emsp;&emsp;மெடம்பலிக்கிலிருக்கும் மாஃசு வான் இடிவெலடா ஒரு வேலைக்காரன், ஆனால் சீரான பொருத்தமென்று மார்கட்டு சொல்வாள். <br> &emsp;&emsp;கெர்மன் கூப்பனும் அருவருப்பான மனமுடையவன், இயோவி தபீயரைப் போல, அவன் வெறித்தனமாக வழிவான் மற்றும் கண்டிப்பாக பெண்பித்து பிடித்தவன். <br> &emsp;&emsp;இலியோவுலூம் இயோவி தபீயரின் சிறந்த நண்பன், ஆனால் அவனுடைய இழிந்த மனம் இவனையும் கெட்டொழித்தது. <br> &emsp;&emsp;ஆல்வர்ட்டு இடிமெசீட்டா சிறுவர் இயற்பாங்குப் பள்ளியிலிருந்து வந்துசேர்ந்திருந்தான் மற்றும் அவனொரு வகுப்பை விடுத்திருந்தான். அவன் உண்மையிலொரு கூர்மதியன். <br> &emsp;&emsp;இலியோ சேகரும் அதே பள்ளியிலிருந்துதான் வந்திருந்தான் ஆனால் அவன் அவ்வளவு அறிவில்லை. <br> &emsp;&emsp;உரோ சாப்பல்மான் அல்மெலோவிலிருந்து வரும் ஒரு கூழையான மூடன். ஆண்டின் இடையில் அவன் இப்பள்ளிக்கு வந்து சேர்ந்தான். <br> &emsp;&emsp;சி.நா. எதையெல்லாம் அவன் செய்யக்கூடாதோ அதைத்தான் அவன் செய்வான். <br> &emsp;&emsp;யாக்கு காசர்னூட்டு எங்களுக்கு பின்னால் தான் அமர்கிறான், சி.நா.-கு பக்கத்தில். மற்றும் நங்கள் (நானும் சி.இ.-உம்) எங்களுக்குள் குறும்புத்தனமாக சிரித்துக்கொள்வோம். <br> &emsp;&emsp;கேறி சாப்பு, எங்கள் வகுப்பிலே சிறந்த ஒழுக்கமான பையன். அவன் இனிமையானவன். <br> &emsp;&emsp;வெருனர் ஓசவ்வு, இவனும் இனிமையான பையன் தான் ஆனால் தற்பொழுது ஏற்பட்டிருக்கும் மாற்றங்களால் அவன் மிகுவும் அமைதியாக இருக்கிறான் அதனால் அவனை பார்க்க சலிப்பாக இருக்கிறது. சாம் சலூமோன் ஒரு கடுமையான பையன் எல்லா வகையிலும். ஒரு உண்மையான சேட்டைக்காரன். (காதலன்!) <br> &emsp;&emsp;ஆப்பி இரீம் ஒரு மறைநெறிப்பற்றாளன் ஆனால் அவனும் ஒரு வால் பையன்தான். <br> &emsp;&emsp;சூன் 20, காரி, 1942 <br> &emsp;&emsp;நாட்குறிப்பெழுதுவது என்னைப் போன்றவருக்கு ஒரு வியப்பான செயற்பாடு. நான் இதற்குமுன் எழுதாதது மட்டுமல்ல ஆனால் இதற்கு பிறகு எனக்கும் சரி மற்றவர்களுக்கும் சரி ஒரு பதிமூன்று அகவையான மங்கையின் எண்ணங்களில் யாருக்கும் ஆர்வமிருக்காது என்பதும் தான். ஓ! அதெல்லாம் ஒரு பொருட்டேக் கிடையாது. நான் எழுத வேண்டுமென்று உணர்கிறேன் மற்றும் நெஞ்சிலிருக்கும் பல்வகைப் பாரங்களை இறக்கிவைக்க முன்பைவிட அதிக தேவை உண்டாகியிருக்கிறது. <br> &emsp;&emsp;"மாந்தனைவிட ஏட்டுக்குப் பொறுமையதிகம்.", சிறிது மனச்சோர்வோடு வீட்டில் உட்கார்ந்து கொண்டு கைகளில் கன்னத்தை தாங்கிக்கொண்டு, வெறுப்பாகவும் ஊக்கங்கெட்டும் வீதிக்குச் செல்வதா வேண்டாமா என்று எண்ணிக்கொண்டிருக்கும் நாட்களில் இப்படிச் சொல்லத்தோன்றும். இறுதியாக நான் எங்கிருந்தேனோ அங்கேயேதான் நொந்து கொண்டிருந்தேன். ஆம்! ஏட்டுக்குப் பொறைக் கொஞ்சம் அதிகமாகவே இருக்கிறது, மற்றும் பெருமையாக நாட்குறிப்பென்று குறிக்கப்பெற்ற இந்த வளையாத அட்டைக்கொண்ட குறிப்பேட்டை நான் யாருக்கும் வாசிக்கத் தர எந்த திட்டமுமில்லாததால், ஒரு உண்மையானத் தோழமை எனக்குக் கிடைத்தாலொழிய, இதில் பெரும்பாலும் எந்தவொரு வேறுபாடுமிருக்காது. <br> &emsp;&emsp;இப்பொழுது நான் முதலில் இந்நாட்குறிப்பை எழுதத் தூண்டிய புள்ளிக்கு வந்துவிட்டேன்: எனக்கு நண்பர்கள் யாருமில்லை. <br> &emsp;&emsp;ஒரு பதிமூன்று அகவையுள்ள மங்கை இவ்வுலகில் யாருமின்றி தனிமையிலிருப்பதை யாரும் நம்ப மாட்டார்கள் என்பதால், இப்பொழுது அதை நான் நன்றாக தெளிவுபடுத்தி விடுகிறேன். பிறகு நானொன்றும் தனிமையில் இல்லை. எனக்கு அன்பான பெற்றோர் மற்றும் பதினாறு அகவையுள்ள தமக்கையொருவள் இருக்க, பிறகு நண்பர்கள் என்று சொல்லிக்கொள்ள ஒரு முப்பது பேரிருக்கிறார்கள். வைத்தக்கண்ணை வாங்க இயலாமல் பார்க்கும் கொஞ்சும் விழிகளைக் கொண்ட பெருங்கும்மல் ஒன்று என்னை காதலிக்கிறது மற்றும் அவர்கள் சில நேரங்களில் வேறு வழியின்றி வகுப்பறையில் உடைந்த கண்ணாடியை சட்டைப்பைக்குள் வைத்துக் கொண்டு எனது கணநேரத்தோற்றத்தைப் பிடிக்க முயற்ச்சிப்பார்கள். எனக்கொரு குடும்பமுண்டு, அன்பான அத்தைகள் பிறகு ஒரு சிறப்பான இல்லமும் இருக்கிறது. இல்லை! மேலோட்டமாக பார்க்கையில் எனக்கெல்லாம் இருப்பது போல் தோன்றுகிறது, உண்மையான நட்பைத் தவிர. நண்பர்களுடன் இருக்கையில் நான் சிந்திப்பதெல்லாம் மகிழ்ச்சியாக இருக்க வேண்டுமென்பது தான். சிறப்பில்லாத அன்றாடநிகழ்வுகளை பற்றி பேசுவதைத் தவிர எனக்கு வேறெதுவும் வரமாட்டேனென்கிறது. அதற்கு மேல் நெருங்கி பழக இயலாதென்று தோன்றுகிறது, அதுதான் சிக்கலே. ஒரு வேளை ஒருதருக்கொருத்தர் மனந்திறக்காமல் இருப்பது என்னுடைய தவறாகவும் இருக்கலாம். எப்படியிருப்பினும் அப்படித்தான் யாவையும் இருக்கிறது, பிறகு போகூழாய் அவையாவும் மாற்றங்களேதும் அடையக்கூடியதாயில்லை. இதனால் தான் நான் நாட்குறிப்பை வரையத் தொடங்கினேன். <br> &emsp;&emsp;என் உள்ளத்துள் நீண்ட நாட்களாகக் காத்துக் கொண்டிருந்த நட்பின் வடிவத்தை சிறப்பிக்கவும், எல்லோரும் செய்வது போல நேர்வுகளை எழுதிக்கொள்ளும் ஒரு நாட்குறிப்பு எனக்கு வேண்டியதில்லை, மாறாக நாட்குறிப்பு எனக்கொரு நட்பாக இருக்க வேண்டுகிறேன், ஆதலால் இந்நட்பை நான் 'கிட்டி' என்று அழைக்கப் போகிறேன். <br> &emsp;&emsp;கிட்டியிடம் நேரடியாக கதைக்குட்குதித்தால் யாருக்கும் தலையும் புரியாது வாலும் புரியாது, எனக்கிதில் எந்த விருப்பமுமில்லை என்றாலும் நான் என் வாழ்க்கையின் ஒரு சிறிய மேலோட்டமான படத்தைத் தருவதே நல்லது. <br> &emsp;&emsp;எனது அப்பா, நான் கண்ட தந்தையரிலேயே சிறப்பாக போற்றுதற்குறியவர் ஆவார், அவர் முப்பத்தாறு அகவையாகும்வரை என்ன அம்மாவை திருமணம் செய்யவில்லை, என் அம்மாவுக்கு அப்பொழுது இருவத்தைந்து. 1926-ஆம் ஆண்டு என் தமக்கை செருமனியிலுள்ள பிராங்கோட்டு அம்மைனில் பிறந்தாள். நான் 1929-ஆம் ஆண்டு சூன் 12-அன்று பிறந்தேன். எனக்கு நான்கு அகவையாகும்வரை நான் பிராங்கோட்டில் வசித்தேன். நாங்கள் எவுடர்கள் என்பதால், என் அப்பா தச்சு ஓப்பெக்கா நிறுவனத்தில் மேலாண்மை இயக்குநரானதும் ஓளாண்டுக்கு 1933-இல் புலம்பெயர்ந்து விட்டார். பழத்துவை செய்வதற்குத் தேவையான பொருட்களை தயாரிக்கிறது அந்நிறுவனம். என் அம்மா, ஈடித்து ஓளாண்டர் பிராங்கு, செட்டம்பர் மாதம் அப்பாவோடு ஓளாண்டக்கு சென்றுவிட்டார், அப்பொழுது மார்கட்டையும் என்னையும் எங்கள் பாட்டியோடு இருக்க ஆக்கென்னுக்கு அனுப்பிவைத்தார்கள். மார்கட்டு திசம்பர் மாதம் ஓளாண்டுக்கு சென்றாள், பிறகு அவளை தொடர்ந்து நானும் பிப்புரவரி மாதம் மார்கட்டுக்கு பிறந்தநாள் பரிசாக அவளது மடியில் இறக்கிவைக்கப்பட்டேன். <br> &emsp;&emsp;உடனே சிறுவர் இயற்பாங்கு கல்விக்கூடத்தில் சேர்க்கப்பட்டேன். எனக்கு ஆறாண்டுகள் ஆகும்வரை அங்குதான் இருந்தேன், அப்பொழுது நான் ஒன்றாம் வகுப்பு படித்துக்கொண்டிருந்தேன். ஆறாம் வகுப்பில் எனக்கு பள்ளி முதல்வர் திருவாட்டி கப்பேரசு தான் ஆசிரியர். ஆண்டின் இறுதியில் மனமுடைக்கும் விடைபெறுகையின் பொழுது இருவரும் கண்ணீர் மல்கியழுதோம். இது எவுட நடுநிலைப்பள்ளியில் என்னை சேர்த்துக் கொண்டதால் நிகழ்ந்தது, அங்குதான் மார்கட்டும் செல்கிறாள். <br> &emsp;&emsp;கிட்டுலரின் எவுட எதிர்ப்புச் சட்டங்களால் செருமனியில் துயரப்படும் எங்கள் சொந்தங்களால் எங்கள் வாழ்வு கவலை நிறைந்ததாகவே கழிகிறது. 1938-இல் நிகழ்ந்த இனவன்கொலைக்கு பிறகு என் தாய்மாமாக்கள் இருவரும் பாதுகாப்பைத் தேடி செருமனியிலிருந்து தப்பிச்சென்று வட அமேரிக்காவில் தஞ்சம் புகுந்தனர். எங்கள் மூத்த பாட்டி எங்களோடு வசிக்க வந்துவிட்டார். அவருக்கு அப்பொழுது எழுவத்து மூன்று அகவையாகியிருந்தது. 1940, மே மாதத்திற்கு பிறகு நல்லகாலமெல்லாம் மலையேறிப்போனது: முதலில் அந்த போர், பிறகு அந்த அடிபணிகை அதன் பிறகு செருமானியரின் வருகை, அப்பொழுதுதான் எவுடர்களுக்கு இன்னல் தொடங்கிற்று. தொடர்ச்சியாக வந்த எவுட எதிர்ப்பு ஆணைகளால் எங்கள் உரிமைகள் காட்டமாக ஒடுக்கப்பட்டது: எவுடர்கள் மஞ்சள் வண்ண வெள்ளியை அணிய வேண்டும்; எவுடர்கள் தங்களது மிதிவண்டிகளை ஒப்படைக்க வேண்டும்; எவுடர்களுக்கு அமிழ் தண்டூர்தியை பயன்படுத்த அனுமதியில்லை; எவுடர்களுக்கு மகிழியங்கியை ஓட்டிச்செல்ல அனுமதியில்லை, அது அவர்களுடையதாகவே இருப்பினும்; எவுடர்கள் மாலை மூன்று மணியிலிருந்து ஐந்து மணிக்குள்ளாகத் தான் கடைகளுக்கு செல்ல வேண்டும்; எவுடர்களுக்கு சொந்தமான மழிப்பகத்திற்கோ அல்லது எழிற்புனைவகத்திற்கோ மட்டுந்தான் எவுடர்கள் வாடிக்கையாகச் செல்ல வேண்டும்; எவுடர்களுக்கு இரவு எட்டு மணியிலிருந்து காலை ஆறு மணி வரை தெருக்களில் சுற்றத் தடை; எவுடர்களுக்கு நாடகங்களோ, படங்களோ அல்லது எந்தவொரு பொழுதுபோக்காகயிருப்பினும் சென்று பார்க்க அனுமதியில்லை; எவுடர்கள் நீச்சல் குளத்தையோ, வரிப்பந்தாட்டக்களத்தையோ, வளைகோல்பந்தாட்டக்களத்தையோ அல்லது எந்தவொரு விளையாட்டு களமாகயிருப்பினும் அதை பயன்படுத்த தடை; எவுடர்கள் படகுப்போட்டிக்கு செல்ல அனுமதியில்லை; எவுடர்கள் பொதுவிடங்களில் விளையாட்டு பயிற்சிகளில் ஈடுபட தடை; எவுடர்கள் இரவு எட்டு மணிக்கு மேல் தங்கள் தோட்டத்திலோ அல்லது தங்களது நண்பரின் தோட்டத்திலோ உட்கார அனுமதியில்லை; எவுடர்கள் கிறித்துவர்களை அவர்களது இல்லத்திற்குள் சென்று பார்க்க அனுமதியில்லை; எவுடர்கள் எவுடர்களின் பள்ளியில் தான் பயில வேண்டும், இன்னோரன்ன பிறவும். நீ இதைச்செய்யக்கூடாது அதைச்செய்யக்கூடாது, ஆனால் வாழ்க்கை என்னவோ ஓடிக்கொண்டுதானிருந்தது. யாக்கு எப்பொழுதும் என்னிடங்கூறுவாள், "நான் இதற்கப்புறம் எதையும் மனவுறுதியோடு செய்வதாக இல்லை, எங்கு அதற்குந்தடையிருக்குமோ என்ற அச்சம் எனக்கு வருகிறது." <br> &emsp;&emsp;1941-ஆம் ஆண்டு வேனிற்காலத்தில் பாட்டிக்கு உடல்நலம் சரியில்லாமல் போனது பிறகவருக்கு அறுவை மருத்துவம் செய்யப்பட்டது, அதனால் என் பிறந்தநாள் ஒரு குறுகிய கொண்டாட்டத்துடன் கழிந்தது. 1940-ஆம் ஆண்டு வேனிற்காலத்திலும் பிறந்தநாளுக்கு பெரிதாக ஒன்றுஞ்செய்யவில்லை, ஏனென்றால் அப்பொழுதுதான் ஓளாண்டில் சண்டை நடந்து முடிந்திருந்தது. 1942-இல் சனவரி மாதம் பாட்டி இறந்துவிட்டார். நான் அவரை பற்றியே எண்ணிக் கொண்டிருப்பதும் இன்னும் அவர்மீது நேயமுடன் இருப்பதும், யாவர்க்கும் தெரியாது. இறந்துபட்டோரின் இழப்பை ஈடுகட்டும் நோக்கத்திலே 1942-ஆம் ஆண்டு என் பிறந்தநாள் கொண்டாட்டம் அமைந்தது மற்றும் பாட்டியின் மெழுகுத்திரியை மற்றவர்களதோடு  சேர்த்து ஏற்றினோம். <br> &emsp;&emsp;எங்கள் நால்வரது வாழ்க்கை அனைத்தையும் கடந்து ஓடிக்கொண்டுதான் இருக்கிறது மற்றுமது என்னை இந்நாள் சூன் 20, 1942-கும் எனது உளதாரப் படைப்பான இந்நாட்குறிப்பிற்கும் கொண்டுவந்து விட்டிருக்கிறது. <br> <br>