<span வெளி_இணைப்பு="மொழிபெயர்ப்புகள்/ஆனாப்பிராங்கின்_நாட்குறிப்பு/முன்னுரை" class="இணைப்பு">முன்னுரை</span>  <br> அஃடோபர் 1, வியாழன், 1942  <br> அன்பு கிட்டி,  <br> &emsp;&emsp;நேற்று நான் கடும் மிரட்சியடைந்தேன். எட்டுமணிக்கு கதவுக்கண்டை கிலத்தது. யாரோ எங்களை பிடிக்க வந்திருக்கிறார்கள், யாரை சொல்கிறேன் என்று உனக்கு தெரியும், இதைத் தவிர வேறு எவற்றையும் என்னால் சிந்திக்கவே முடியவில்லை. பிறகு அது கண்டிப்பாக ஒரு வம்பனாகவோ அல்லது அஞ்சலனாகவோ தான் இருக்கவேண்டும் என்று அனைவரும் உறுதிமொழிந்ததால் என் உள்ளம் தணிந்தது.   <br>   <br> &emsp;&emsp;இங்கு நாட்கள் மிகுந்த வாளாமையில் கழிகிறது. திரு எவின்சன், ஒரு சின்ன எவுட மருந்துக்கடைக்காரர் மற்றும் வேதியியல் வல்லுநர், திரு கீகுலரின் அடுகைமனையில் வேலை பார்க்கிறார். இந்த மொத்த கட்டிடத்தைப் பற்றியும் நன்கு அறிந்தவர் என்பதால் ஆய்வகத்துக்குப் போய் ஓரெட்டு பார்த்து வரலாம் என்று எண்ணிக்கொண்டு இங்கு வந்து விடுவாரோ என்று நாங்கள் எப்பொழுதும் வெருகொண்டிருந்தோம். ஆகையால் நாங்கள் மூஞ்சூறுக் குட்டியை போல் அசையாமல் இருந்தோம். மூன்று மாதத்திற்கு முன் யார் கண்டது உழலும் ஆனா கடைசியில் மணிக்கணக்காக உட்கார்ந்து அமைதிகாக்க வேண்டுமென்று, இன்னும் அவள் செய்வதற்கு என்ன தான் இருக்கிறது?  <br>   <br> &emsp;&emsp;திருமதி வான் இடானுக்கு இருபத்தொன்பது அன்று பிறந்தநாள். பெரிய கொண்டாட்டம் ஏதும் இல்லையென்ற போதிலும், அவர்மீது பூக்கள் சொரியப்பட்டது, எளிமையான பரிசுகளும் நல்ல உணவும் அமைந்தது. அவரது வாழ்க்கைத் துணையிடம் இருந்து வந்த செந்நிறப்பூக்கள் வீட்டுவழக்கம் என்பது வெள்ளிடை.   <br>   <br> &emsp;&emsp;திருமதி வான் இடானின் தலைப்பைச் சற்று நிறுத்தலாம். அவர் அப்பாவிடம் வம்புப் பண்ண முயற்சிப்பது எனக்கு தொடர் எரிச்சலாக இருக்கிறது. அவர் அப்பாவின் கொமட்டிலும் தலையிலும் தட்டுகிறார், பாவாடையை தூக்கிக் கொள்கிறார், பிம்மின் கவனைத்தை ஈர்க்க நளினமாக கருத்துரைக்கிறேன் என்றபேரில் எத்தனிக்கிறார். ஆகூழாய், பிம்முக்கு அவர் அழகாகவும் தெரியவில்லை கவர்ச்சியாகவும் தெரியவில்லை. அதனால் அவரது வம்புகளுக்கு பிம் அசைவதில்லை. உனக்கே தெரியும் நான் கொஞ்சம் பொறாமைப்படுகிறவள், அவரது நடக்கையோடு என்னால் ஒத்துப்போகவே முடியவில்லை. எப்படியிருப்பினும், திரு வான் இடானிடம் அம்மா அப்படி நடந்துகொள்வதில்லை, இதைத்தான் திருமதி வான் இடான் முகத்துக்கு நேராக உரைத்தேன்.  <br>   <br> &emsp;&emsp;சில நேரங்களில் பீட்டர் மிகவும் வேடிக்கையாக இருக்கிறான். எனக்கும் அவனுக்கும் ஒன்று பொதுவாக உள்ளது: நாங்கள் உடுப்புகள் போட்டுக்கொள்வதை விரும்புவோம், அது எல்லாரையும் நகைக்க வைக்கும். ஒரு மாலை, பீட்டர் அவனது அம்மாவின் கட்டிறுக்கமான ஆடையையும் நான் அவனது குப்பாயத்தையும் போட்டுக்கொண்டு இருவரும் தோன்றினோம். அவன் ஒரு வட்டத் தொப்பியை வைத்துக்கொண்டான்; நானும் ஒரு தொப்பியை போட்டுக்கொண்டேன். பெரியவர்கள் விழுந்து விழுந்து சிரித்தார்கள், நாங்களும் ஒவ்வொரு கணத்தை களித்தோம்.  <br>   <br> &emsp;&emsp;வெப்பி எனக்கும் மார்கோட்டுக்கும்<span இணைப்பு="1_" class="இணைப்பு"> வேயங்கோர்விலிருந்து </span>புதுப்பாவாடைகளை வாங்கிவந்தாள். அந்த துணி கொடூரமாக இருக்கிறது, உருளைக்கிழங்குகள் வரும் சணற்துணியை போல.  அந்த நாட்களில் இது போன்றவற்றை பல்பொருள் அங்காடிகள் விற்கத் துணியமாட்டார்கள், ஆனால் இப்போது இதன் விலை 24 காசுகள் (மார்கோட்டுடையது) அப்புறம் 7.75 காசுகள் (என்னுடையது).   <br>   <br> &emsp;&emsp;எங்களுக்காக அருமையான ஒன்று வரப்போகிறது: எனக்கு மார்கோட்டுக்கு மற்றும் பீட்டருக்கும் சுருக்கெழுத்துக்கான அஞ்சல்வழிக் கல்வியை வெப்பி கோரியிருக்கிறாள். நீயே பாரு, அடுத்த ஆண்டு இந்நேரம் எங்களால் சீராக சுருக்கெழுத்து எழுத முடியும். எப்படி இருப்பினும், அப்படி மறைமொழி எழுத கற்றுக்கொள்வது உண்மையிலேயே ஆர்வமூட்டுகிறது.  <br>   <br> &emsp;&emsp;எனது சுட்டுவிரலில் (இடக்கையினது) கடுமையான வலி, அதனால் என்னால் துணித்தேய்க்க முடியாது. என்னவொரு கொடுப்பினை!  <br>   <br> &emsp;&emsp;திரு வான் இடான், மேசையில், அவருக்கு பக்கத்தில் என்னை உட்காரச் சொன்னார், மார்கோட்டு அவருக்கு இணையாக சாப்பிடுவதில்லையாம். எனக்கு மறுப்பேதுமில்லை, நான் மாற்றங்களை விரும்புகிறேன். தெருவில் எப்பொழுதும் ஒரு சின்னஞ்சிறிய கருப்புப் பூனை ஒன்று திரிகிறது, அதைப் பார்த்தால் என் செல்லம் மூர்ச்சி தான் என் நினைவுக்கு வருகிறது. நான் மாற்றத்தை வரவேற்பது என் அம்மாவாலும் தான், அவர் எப்பொழுதும் என்னிடம் நொட்டைச்சொல் சொல்லிக்கொண்டு இருக்கிறார், குறிப்பாக மேசையில். இப்பொழுது மார்கோட்டு அந்த இடக்குமடக்குகளை பொறுத்துக்கொள்ள வேண்டும். இல்லை, பெரும்பாலும் அப்படி இருக்காது, அம்மா அவளிடம் அப்படியெல்லாம் ஏளனமான குறைகளை கூறமாட்டார். நல்லொழுக்கத்தின் முன்மாதிரியிடம் அப்படி இருக்காது. இந்நாட்களில் நான் எப்பொழுதும் நல்லொழுக்கத்தின் முன்மாதிரியாக இருக்கிறாய் என்று மார்கோட்டை வறுத்தெடுக்கிறேன், அவள் அதை வெறுக்கிறாள். ஒருவேளை இப்படி தளுக்கித்திரியக் கூடாது என்று அது பாடம் கற்பிக்கும். அவள் கற்கவேண்டிய நேரம் இது.  <br>   <br> &emsp;&emsp;திரு வான் இடான் பண்ண கூத்தான அழிப்பாங்கதையோடு இந்த குழப்படியான செய்திகளை முடித்துக்கொள்கிறேன்: தொண்ணூற்றொன்பது முறை கடகடப்பு ஒரேவொரு முறை சடசடப்பு அஃதென்ன?  <br> குறண்டினகாலைக் கொண்ட பூரான்.  <br> பார்க்கலாம், ஆனா.  <br>   <br> அஃடோபர் 3, காரி, 1942  <br> அன்பு கிட்டி,  <br> &emsp;&emsp;நேற்று எல்லோரும் என்னை கொஞ்சம் அதிகமாகவே துளைத்தெடுத்துவிட்டார்கள், ஏனென்றால் நான் திரு வான் இடான் பக்கத்தில் உள்ள படுக்கையில் படுத்துக்கிடந்தேன். "இந்த அகவையிலேவா! அதிர்ச்சியாக இருக்கிறது!", மேலும் அதை ஒட்டிய குறிப்புகள். கண்டிப்பாக, இது நகைப்புக்குரியது. அவர்கள் சொல்லவருவதைப் போல, திரு வான் இடானுடன் நான் என்றும் படுக்கமாட்டேன்.   <br>   <br> &emsp;&emsp;நேற்று எனக்கும் அம்மாவுக்கும் மேலுமொரு தகராறு, அவர் உண்மையிலேயே ஒரு வீண் பரபரப்பை கிளப்பிவிட்டார். எனது கரிசுகளை அப்பாவிடம் போய் சொல்லிவிட்டார், அப்புறம் அழத் தொடங்கிவிட்டேன், அது மேலும் என்னை அழவைத்தது. அப்பறம் எனக்கு ஏற்கனவே கொடுமையான மண்டைவலிவேறு இருந்தது. கடைசியாக நான் அப்பாவிடம் சொன்னேன், நான் அம்மாவைவிட "அவரை" தான் அதிகம் காதலிக்கிறேன் என்று. இது வெறும் கடந்து போகும் நிலைமை தான் என்று அதற்கு அப்பா சொன்னார். ஆனால் நான் அப்படி கருதவில்லை. அம்மாவை என்னால் பொறுத்துக்கொள்ளவே முடியவில்லை. அமைதியாக இருக்கவும், எப்பொழுதும் அம்மாவிடம் தெறித்துவிடக்கூடாது என்றும், அவரது மூஞ்சியில் அறைந்துவிடக் கூடாது என்றும் என்னையே நான் கட்டுப்படுத்திக்கொள்கிறேன். எனக்கு தெரியவில்லை நான் ஏன் இப்படி அவர் மீது மிகமோசமான வெறுப்பை கொண்டுள்ளேன் என்று. அப்பா சொல்கிறார் அம்மாவுக்கு உடம்பு முடியவில்லை என்றாலோ தலைவலி யிருந்தாலோ நான் தானாக முன்வந்து ஒத்தாசை செய்யவேண்டுமாம். ஆனால் நான் அப்படி செய்யப்போவதில்லை, ஏனென்றால் நான் அவரை காதலிக்கவுமில்லை அப்படி அவருக்கு ஒத்தாசையாக இருப்பதில் எனக்கு மகிழ்ச்சியுமில்லை. என்றாவது அம்மா சாவதை என்னால் கற்பனைசெய்ய முடிகிறது, ஆனால் அப்பாவின் சாக்காட்டை என்னால் நினைத்துக்கூட பார்க்க முடியவில்லை. இப்படியாகவே நான் உணர்கிறேன், நான் மிகவும் கீழ்த்தரமாக இருப்பினும். நான் நம்புகிறேன் அம்மா இதையெல்லாம் படித்துவிடமாட்டார் என்று, இதுவும் இதுக்கு முன்னாடி எழுதியவை யாவும். இப்பொழுதெல்லாம் பெரியவர்களுக்கான புத்தகங்களை படிக்க என்னை அனுமதிக்கிறார்கள்.<span இணைப்பு="2_" class="இணைப்பு"> நிக்கோ வான் சட்டலன் </span>எழுதிய<span இணைப்பு="3_" class="இணைப்பு"> ஈவாவின் கோடிப்பருவம் </span>தற்பொழுது இதுதான் என் நேரங்களை எடுத்துக்கொண்டு இருக்கிறது. இந்த புத்தகத்துக்கும் பதின்பருவப் பெண்கள் படிக்கும் புத்தகத்துக்கும் பெரிதாக எந்த வேறுபாடும் இருப்பதாக நான் கருதவில்லை. குழந்தைகள் மரத்தில் வளர்கிறார்கள் என்று ஈவா எண்ணினாள், அரத்தியை போல, அப்புறம் அந்த நாரை அவைகள் பழுத்தவுடன் மரத்திலிருந்து பறித்து அம்மாக்களிடம் அதை கொண்டுவருகிறது என்று எண்ணினாள். ஆனால் அவள் தோழியின் பூசை பூசைக்குட்டிகளை ஈன்றபோது ஈவா பார்த்தாள் அவை அந்த பூசையிடமிருந்து தான் வந்தது. ஆகையால் பூசைகள் முட்டையிடுகிறது என்றும் கோழியை போல குஞ்சுபொரிக்கிறது என்றும் அவள் முடிவுசெய்தாள். அப்புறம் குழந்தையை வேண்டும் அம்மாக்களும் முட்டையிடுவதற்கு சில நாட்களுக்கு முன் மேற்தளத்திற்கு சென்றுவிடுவார்கள் என்றும் முட்டையிட்டு அடைகாப்பார்கள் என்றும் நினைத்துக்கொண்டாள். குழந்தைகள் வந்த பிறகு அப்படியெல்லாம் குந்தியபடி அடைகாத்ததால் அம்மாக்கள் மிகவும் சோர்ந்து விட்டிருப்பார்கள். ஒரு கட்டத்தில், ஈவாவும் ஒரு குழந்தையை வேண்டினாள். ஒரு கம்பளித்துண்டை எடுத்து, அதன் மேல் முட்டை விழும்படி அதை தரையில் விரித்தாள், பின் குந்தி உட்கார்ந்தபடி முக்கினாள். கொக்கரித்தும் பார்த்தாள் ஆனால் முட்டை வந்தபாடில்லை. கடைசியில் அவள் நீண்ட நேரம் உட்கார்ந்திருந்த பிறகு ஏதோவொன்று உருளையாக வெளிவந்தது, ஆனால் அது முட்டையல்ல. ஈவாவுக்கு சங்கடமாக போய்விட்டது. அவளுக்கு ஏதோ நோவு என்று நினைத்துக்கொண்டாள். நகைச்சுவையாக இருக்கிறதல்லவா? ஈவாவின் கோடிப்பருவத்தில் சில பகுதிகளில் விலைமாதர்கள் தெருக்களில் நின்றபடி விலைபேசுவதை பற்றியும் ஏகப்பட்ட காசை கேட்பதை பற்றியும் பேசப்பட்டிருந்தது. ஒரு ஆணுக்கு முன் நான் அப்படி இருந்தால் வெட்கிப்போவேன். மேலும் அது ஈவாவின் பூப்பைப்பற்றியும் குறிப்பிட்டிருக்கிறது. ஓ, எனது மாதவிடாய்க்காக நான் காத்துக்கொண்டு இருக்கிறேன்--வந்தபிறகே நான் பெரியவளாவேன்.  <br>   <br> &emsp;&emsp;அப்பா மீண்டும் புலம்புகிறார், அப்புறம் என் நாட்குறிப்பை எடுத்துக்கொள்வதாக அதட்டுகிறார். ஓஒ, கொடுமையினும் கொடுமை! இப்பொழுதிலிருந்து, நான் இதை மறைத்து வைக்கப்போகிறேன்.  <br> ஆனாப்பிராங்கு  <br>   <br> அஃடோபர் 7, அறிவன், 1942  <br> &emsp;&emsp;நான் கற்பனைசெய்து பார்க்கிறேன்...  <br> &emsp;&emsp;நான் சுசர்லாண்டுக்கு போய்விட்டேன். நானும் அப்பாவும் ஒரு அறையில் படுத்துக்கொள்கிறோம், பயல்களின் படிப்பறை அமர்வறையாக மாற்றம் கண்டிருந்தது, அங்கு பார்வையாளர்களை என்னால் வரவேற்க முடியும். வியப்பு என்னவென்றால் அவர்கள் எனக்காக புதிய அறைக்கலன்களை வாங்கி போட்டிருந்தார்கள், கொழுந்துநீர் மேசை ஒன்று, ஒரு மேசை, கைநாற்காலி மற்றும் மெத்தையிருக்கை ஒன்று. மொத்தத்தில் எல்லாம் அருமை. கொஞ்ச நாள் கழித்து அப்பா எனக்கு 150 காசுகள் தருகிறார்--அட,<span இணைப்பு="4_" class="இணைப்பு"> சூச </span>காசுகளாக மாற்றியதுதான், ஆனால் நான் அதை காசு என்றே அழைப்பேன்--அப்புறம் என்னிடம், எனக்கு தேவையான எல்லாவற்றையும் நானே வாங்கிக்கொள்ளலாம் என்றார். (பிறகு, ஒவ்வொரு வாரமும் ஒத்தகாசு எனக்கு கிடைக்கும், அதையும் நான் எனக்கு வேண்டியதை வாங்கிக்கொள்ள செலவிடலாம்.) நானும் வேரண்டும் [ஆனாவின் தாயாதி] கிளம்பினோம், இவற்றை வாங்க:  <br> <div><div style="padding-left: 15%">  <br> 3 பருத்தி உள்ளொட்டிகள் வி 0.50 = 1.50  <br> 3 பருத்தி உள்ளாடைகள் வி 0.50 = 1.50  <br> 3 கம்பளி உள்ளொட்டிகள் வி 0.75 = 2.25  <br> 3 கம்பளி உள்ளாடைகள் வி 0.75 = 2.25  <br> 2 பாவாடைகள் வி 0.50 = 1.00  <br> 2 மார்க்கச்சுகள் (சிறிய அளவானது) வி 0.50 = 1.00  <br> 5 இரவுவுடுப்புகள் வி 1.00 = 5.00  <br> 1 கோடைப்பரிவட்டம் வி 2.50 = 2.50  <br> 1 பனிக்காலப்பரிவட்டம் வி 3.00 = 3.00  <br> 2 படுக்கைக் குப்பாயங்கள் வி 0.75 = 1.50  <br> 1 சின்ன பஞ்சணை வி 1.00 = 1.00  <br> 1 சோடி மென்னெடை செருப்புகள் வி 1.00 = 1.00  <br> 1 சோடி கதகதப்பு செருப்புகள் வி 1.50 = 1.50  <br> 1 சோடி கோடைசோடுகள் (பள்ளிக்கு) வி 1.50 = 1.50  <br> 1 சோடி கோடைசோடுகள் (பகட்டுக்கு) வி 2.00 = 2.00  <br> 1 சோடி பனிக்கால சோடுகள் (பள்ளிக்கு) வி 2.50 = 2.50  <br> 1 சோடி பனிக்கால சோடுகள் (பகட்டுக்கு) வி 3.00 = 3.00  <br> 2 மாராப்புகள் வி 0.50 = 1.00  <br> 25 கைக்குட்டைகள் வி 0.05 = 1.00  <br> 4 சோடி பட்டுக் காலுறைகள் வி 0.75 = 3.00  <br> 4 சோடி முட்டிக்காலுறைகள் வி 0.50 = 2.00  <br> 4 சோடி காலுறைகள் வி 0.25 = 1.00  <br> 2 சோடி தடித்தக் காலுறைகள் வி 1.00 = 2.00  <br> 3 வெள்ளை நூற்கண்டுகள் (உள்ளாடை மற்றும் தொப்பிக்கு) = 1.50  <br> 3 நில நூற்கண்டுகள் (வேர்ப்பான் மற்றும் பாவாடைக்கு) = 1.50  <br> 3 பல்வண்ணங்கொண்ட நூற்கண்டுகள் (தொப்பி மற்றும் தோக்கைக்கு) = 1.50  <br> தோக்கைகள், கச்சைகள், பட்டைகள், பொத்தான்கள் = 1.25  <br> </div></div>  <br> &emsp;&emsp;மேலும் 2 பள்ளி உடுப்புகள் (கோடைக்கு), 2 பள்ளி உடுப்புகள் (குளிருக்கு), 2 சிறப்பு உடுப்புகள் (கோடைக்கு), 2 சிறப்பு உடுப்புகள் (குளிருக்கு), 1 வெய்யிற் பாவாடை, 1 நல்ல பனிக்காலப் பாவாடை, 1 பள்ளிக்கான பனிக்காலப் பாவாடை, 1 மழைக்காப்பங்கி, 1 கோடைகால குப்பாயம், 1 பனிக்காலக் குப்பாயம், 2 வட்டத்தொப்பிகள், 2 தொப்பிகள். மொத்தம் 108.00 காசுகள்.  <br>   <br> &emsp;&emsp;2 கைப்பைகள், 1 பனிச்சறுக்கு உடுப்பு, 1 சோடி சறுக்குக் கட்டைகள், 1 பெட்டி (பொடி, மேல்பூச்சு, அடிப்பூச்சு, துடைப்புச்சாந்து, கருத்தல் நீருறை, பஞ்சு, முதலுதவித்தொகுதி, செந்நிறக்களிம்பு, உதட்டுச்சாயம், புருவக்கரிக்கோல், குளியலுப்பு, குளியமாவு,<span இணைப்பு="5_" class="இணைப்பு"> ஒ இடி கொலோன்</span>, வழலைக்கட்டி, திண்டு).  <br>   <br> &emsp;&emsp;மேலும் 4 வேர்ப்பான்கள் வி 1.50, 4 மார்க்கச்சுகள் வி 1.00, பல்வகை பொருட்கள் வி 10.00 மற்றும் புத்தகங்களும் பரிசுகளும் வி 4.50.  <br>   <br> அஃடோபர் 9, 1942  <br> அம்பு கிட்டி,  <br> &emsp;&emsp;இன்று என்னிடம் இழிவான சோர்வுறுத்தும் செய்தி அறிவிக்கையே உள்ளது. எங்களது எவுட நண்பர்கள் மற்றும் அறிமுகமானவர்கள் பலரையும் மந்தை மந்தையாக கூட்டிச்சென்றுவிட்டார்கள்.<span இணைப்பு="6_" class="இணைப்பு"> எட்டப்புகள் </span> அவர்களை மிகவும் முரட்டுத்தனமாக நடத்துகிறார்கள், அப்புறம் அவர்களை கால்நடைப்பெட்டிகளில்<span இணைப்பு="7_" class="இணைப்பு"> வெசுட்டர்போரக்குக்கு </span>ஏற்றியனுப்புகிறார்கள்,<span இணைப்பு="8_" class="இணைப்பு"> திராந்தில் </span>உள்ள பெரிய தாவளத்திற்கு எல்லா எவுடர்களையும் அனுப்புகிறார்கள். அங்கிருந்து தப்பிய ஒருவரை பற்றி மீப்பு எங்களிடம் சொல்லியிருக்கிறாள். வெசுட்டர்போரக்கில் மிகவும் கொடுமையாக இருத்தல் வேண்டும். அங்கு மக்களுக்கு சாப்பிடுவதற்கு ஒன்றுமே இருக்காது, குடிப்பதற்கே கொஞ்சம் தான், தண்ணீர் ஒருமணி நேரம் மட்டும் தான் கிடைக்கும், அப்புறம் பல்லாயிரக்கணக்கான மக்களுக்கு ஒரேவொரு கழிவறையும் அங்கணமும் தான். ஆண்களும் பெண்களும் ஒரே அறையில் தான் படுக்கிறார்கள், பெண்களுக்கும் குழந்தைகளுக்கும் பெரும்பாலும் மொட்டை அடிக்கப்பட்டிருக்கும். தப்பிச்செல்வது என்பது இயலாத ஒன்று; பார்த்தாலே எவுடர்கள் என்று தெரிந்துவிடும், அவர்களது வெட்டப்பட்ட தலைகளே முத்திரை குத்தியது போல் காட்டும்.   <br>   <br> &emsp;&emsp;ஓளாண்டிலேயே நிலைமை இவ்வளவு மோசமாக இருக்கும்பொழுது, செருமானியர்கள் அனுப்பும், எங்கோ வெகுதொலைவில் இருக்கும் நாகரிகமற்ற அவ்விடங்களில் நிலைமை எப்படி இருக்கும்? அங்கிருப்பவர்கள் பலரையும் கொன்றுவிடுகிறார்கள் என்று நாங்கள் நினைக்கிறோம். ஆங்கில வானொலி அவர்கள் நச்சுப்புகை விட்டு கொல்லப்படுவதாக சொல்கிறது. ஒருவேளை சாவதற்கு அதுவே வேகமான வழியாக இருக்கும்.  <br>   <br> &emsp;&emsp;நான் மோசமாக உணர்கிறேன். இந்த கொடுமைகளை பற்றின மீப்பின் அறிக்கைகள் நெஞ்சைப் பிளக்கின்றது, மீப்பும் மிகுந்த கலக்கமுற்றிருக்கிறாள். ஒரு நாள், எடுத்துக்காட்டாக, ஒரு முதிய மாற்றுத்திறனாளியான எவுட மூதாட்டியை எட்டப்புகள் மீப்பின் வாசப்படியில் வைத்துவிட்டு மகிழியங்கியை தேடி கிளம்பிவிட்டார்கள். தேடொளி வெளிச்சத்துக்கும் தலைக்கு மேல் ஆங்கில வானூர்திகளைச் சுட்டுத்தள்ளும் துமுக்கிகளுக்கும் அந்த மூதாட்டி அரண்டு போனார். இருப்பினும் அவரை உள்ளே அனுமதிக்க மீப்பு துணியவில்லை. செருமானியர்கள் ஒறுப்பு என்று வந்துவிட்டால் தாராளமானவர்கள்.  <br>   <br> &emsp;&emsp;வெப்பியும் உள்கியிருக்கிறாள். அவளது காதலன் செருமனிக்கு அனுப்பப்பட்டு இருக்கிறானாம். வானூர்திகள் மேலே பறக்கும்போதெல்லாம் வெப்பி அஞ்சுவாள், எங்கு இவர்கள் போடும் குண்டுகள் வெருட்டசின் தலையில் விழுந்துவிடுமோ என்ற அச்சம். "ஓ, கவலைப்படாதே அனைத்துமே அவன் மேல் விழுந்துவிட முடியாது" அல்லது "ஒரு குண்டே போதுமானது" இப்படிப்பட்டக் கேலிப்பேச்சுகள் இது போன்ற நேரங்களில் துளியும் பொருந்துவதில்லை. வெருட்டசு மட்டும் கட்டாயத்தால் செருமனியில் வேலைசெய்யவில்லை. தொடர்வண்டிகள் நிறைய இளைஞர்கள் நாளும் பெயர்ந்தபடி இருக்கிறார்கள். சிறு நிலையங்களில் வண்டி நிற்கையில் சிலர் கமுக்கமாக இறங்கிவிட முயற்சிப்பார்கள், ஆனால் வெகு சிலரே யார் கண்ணிலும் படாமல் தப்பித்து ஒளிவதற்கு இடத்தைப்பிடிக்கிறார்கள்.   <br>   <br> &emsp;&emsp;ஆனால் இது என் புலம்பல்களுக்கு ஒரு முடிவல்ல. நீ "பிணையாளி" என்ற சொல்லாடலை கேட்டிருக்கிறாயா? அதுதான் நாசகாரிகளுக்கு தற்போதய ஒறுப்பு. நீ கற்பனைசெய்யக்கூடிய கோரமான ஒன்று அதுவாகத்தான் இருக்கும். முன்னணி குடிமக்கள்--தவறொன்றும் செய்யாதவர்கள்--ஒறுப்புக்காக காத்திருக்கும் சிறையாளிகளாக பிடிக்கப்பட்டு இருக்கிறார்கள். ஒருவேளை எட்டப்புகளால் நாசகாரிகளை பிடிக்க முடியவில்லை எனில், ஐந்து பிணையாளிகளை பிடித்து சுவரையொட்டி நிற்கவைப்பார்கள். அவர்களது இறப்பைப் பற்றின அறிவிக்கையை நீ செய்தித்தாளில் பார்க்கலாம், "ஏதமான நேர்ச்சி" என்று குறிக்கப்பெற்றிருக்கும்.   <br>   <br> &emsp;&emsp;மானுடத்தின் சரியான மாதிரிகள், அந்த செருமானியர்கள், சிந்தித்துப் பார்த்தால் நானும் அவர்களில் ஒருவள் தான்! இல்லை, அது உண்மையில்லை, கிட்டுலர் எங்களது தேசியத்தை எப்பொழுதோ எடுத்துக்கொண்டான். ஒரு பக்கத்தில், செருமானியர்கள் மற்றும் எவுடர்களை போல பெரும் எதிரிகள் இந்த உலகத்தில் யாருமில்லை.  <br> உனது, ஆனா  <br>   <br> அஃடோபர் 14, அறிவன், 1942  <br> அன்பு கிட்டி,  <br> &emsp;&emsp;நான் கடும் வேலையாக இருக்கிறேன். நேற்று<span இணைப்பு="9_" class="இணைப்பு"> இலா வெல்லி நிவர்னேய்சாவின் </span>இயலொன்றை மொழிபெயர்க்கத் தொடங்கினேன் அப்புறம் சொற்கோவை சொற்களை எழுதிவைத்தேன். பிறகு அந்த வெறுப்பூட்டுகிற கணக்குப் புதிரை போட்டுப்பார்த்தேன். அப்புறம் மூன்று பக்க பிரஞ்சு இலக்கணத்தையும் மொழிபெயர்த்தேன். இன்று பிரஞ்சு இலக்கணமும் வரலாறும். நாளும் அந்த கேடுகெட்ட கணக்கை போட நான் முற்றிலும் மறுக்கிறேன். அப்பாவும் அதை வெறுப்பூட்டுவதாக கருதுகிறார்.   <br>   <br> &emsp;&emsp;கிட்டத்தட்ட அவரைவிட நான் நன்றாக போடுகிறேன், இருப்பினும் உண்மை என்னவென்றால் நாங்கள் இருவருமே மக்கு தான், ஆகையால் நாங்கள் எப்பொழுதும் மார்கோட்டின் துணையை தான் நாடுவோம். நான் எனது சுருக்கெழுத்திலும் முனைப்போடு பயின்றுவருகிறேன், அதை நான் களிக்கிறேன். எங்கள் மூவரில் நான் தான் அதில் முன்னேற்றம் கண்டிருக்கிறேன்.  <br>   <br> &emsp;&emsp;நான்<span இணைப்பு="10_" class="இணைப்பு"> பெரும்புயல் குடும்பத்தை </span>படித்தேன். நல்லாதான் இருந்தது, ஆனால் ஓப்புத்தர் ஊயெலோடு ஒப்பிட முடியாது. எப்படியிருப்பினும், இரண்டு புத்தகங்களிலும் ஒரே சொற்களை காணலாம், அதை உணர முடிகிறது ஏனென்றால் அவற்றை எழுதியது ஒரே எழுத்தாளர் தான். சிசி வான் மார்ஃசிவெல்டு ஒரு வெறித்தனமான எழுத்தாளர். நான் கண்டிப்பாக எனது குழந்தைகளுக்கும் அவரது புத்தகங்களை வாசிக்கக் கொடுப்பேன். மேலும்,<span இணைப்பு="11_" class="இணைப்பு"> கோர்னரின் </span>நாடகங்கள் நிறைய படித்தேன். அவர் எழுதும் பாங்கு எனக்கு பிடித்திருக்கிறது. எடுத்துக்காட்டாக, எடுவீகு, விரீமனில் இருந்து வந்த தாயாதி, அந்த ஆசிரியை, அந்த பச்சை முக்காடு, இன்னோரன்ன பிறவும்.   <br>   <br> &emsp;&emsp;நான், அம்மா, மார்கோட்டு நாங்கள் மூவரும் மீண்டும் சிறந்த நண்பர்களாக மாறிவிட்டோம். உண்மையில் அப்படி இருந்தால் தான் இனிமையாக இருக்கும். நேற்று இரவு நானும் மார்கோட்டும் அருகருகே எனது மெத்தையில் படுத்துக்கிடந்தோம். அது நம்பமுடியாத அளவுக்கு நெருக்கடியாக இருந்தது, ஆனால் அதுதான் அங்கு வேடிக்கை. எப்பொழுதாவது என் நாட்குறிப்பை தான் படித்துக்கொள்ளலாமா என்று கேட்டாள். "சில பகுதிகள்", என்றேன். அப்புறம் அவளுடையதை நான் கேட்டேன். அவளும் எனக்கு அவளது நாட்குறிப்பைப் படிக்க அனுமதி அளித்திருக்கிறாள்.  <br>   <br> &emsp;&emsp;பேச்சு பிற்பாடை நோக்கி நகர்ந்தது, அவளுக்கு முதிர்ந்ததும் என்னவாக வேண்டும் என்று நான் அவளை கேட்டேன். ஆனால் அவள் சொல்லவே இல்லை மற்றும் அதைப் பற்றிக் கூகமாய் இருக்கிறாள். நான் கண்டறிந்தது என்னவென்றால் அது ஆசிரியர் பணிக்கு தொடர்புடையது; அட, நான் முற்றிலும் உறுதியாக சொல்லவில்லை, ஆனால் அந்த வகையில் தான் ஏதாவது ஒன்று இருக்கும் என்று ஐயுறுகிறேன். உண்மையில் நான் அதிகம் மூக்கை நுழைப்பவளாக இருக்கக் கூடாது.   <br>   <br> &emsp;&emsp;இன்று காலை பீட்டரின் மெத்தையில் படுத்துக்கொண்டு இருந்தேன், முதலில் அவனை அதிலிருந்து துரத்திய பிறகுதான். அவன் வெகுண்டான், ஆனால் அதையெல்லாம் நான் கண்டுகொள்ளவில்லை. இப்பொழுதெல்லாம் அவன் என்னோடு கனிவாக பழக நினைக்கிறான். நேற்று இரவு அவனுக்கு ஒரு அரத்திப்பழம் கொடுத்திருக்கிறேன் அல்லவா.   <br>   <br> &emsp;&emsp;ஒருமுறை மார்கோட்டிடம் கேட்டேன் நான் பங்கறையாக இருப்பதாக அவள் கருதுகிறாளா என்று. அவள் சொன்னாள் நான் அழகாக இருக்கிறேனாம் மற்றும் எனக்கு அவுசான கண்கள் உள்ளதாம். ஏதோ குழப்படியாக உள்ளது, உனக்கு அப்படி தோன்றவில்லையா?  <br>   <br> உம், அப்புறம் பார்க்கலாம்!  <br> ஆனாப்பிராங்கு  <br> &emsp;&emsp;பி.கு. இன்று காலை ஒவ்வொருவரும் சுழற்சி முறையில் எடைமானியில் நின்றோம். மார்கோட்டு இப்பொழுது 132 கல்லன் எடை இருக்கிறாள், அம்மா 136, அப்பா 155, ஆனா 96, பீட்டர் 148, திருமதி வான் இடான் 117, திரு வான் இடான் 165. இங்கு வந்தசேர்ந்த மூன்று மாதங்களில் 19 கல்லன் கூடிவிட்டேன். கொஞ்சம் அதிகம் தானோ?  <br>   <br> அஃடோபர் 20, செவ்வாய், 1942  <br> செல்லமே கிட்டி,  <br> &emsp;&emsp;எனது கைகள் இன்னமும் நடுங்கிக்கொண்டே தான் இருக்கிறது, நாங்கள் கலவரமடைந்து இரண்டுமணி நேரம் ஆகிவிட்டப் பிறகும். நான் இதை விளக்கியாக வேண்டும், இந்த கட்டிடத்தில் ஐந்து தீயணைப்பான்கள் உள்ளது. அந்த தச்சன், அல்லது என்னவாயினும் அவனை அழைக்கட்டும், அவன் அணைப்பானை நிரப்ப வந்திருக்கிறான், எங்களை எச்சரிக்க அலுவலகப் பணியாளர்கள் மட்டித்தனமாக மறந்துவிட்டனர். அதன் விளைவாக, நான் சுத்தியடியை படித்தளத்தில் (நூலடுக்கின் மறுபக்கத்தில்) கேட்கும் வரை, நாங்கள் அமைதியாக இருக்கவேண்டும் என்ற கவலையின்றி திரிந்தோம். நான் உடனடியாக அது தச்சன்தான் என்று முடிவுசெய்தேன் பின் வெப்பியை எச்சரிக்கச் சென்றேன், மதியவுணவு சாப்பிட்டுக்கொண்டிருக்கும் அவள், கீழ்த்தளத்திற்கு மீண்டும் போக முடியாது. அப்பாவும் நானும் எங்களை கதவின் பக்கத்தில் நிலைநிறுத்தினோம், அதனால் அந்த ஆள் எப்போது போவான் என்று கேட்கமுடியும். கால்மணி நேரம் வேலை பார்த்துவிட்டு சுத்தியலை நூலடுக்கின் மேல் வைத்தான் (அல்லது அப்படித்தான் நாங்கள் நினைத்தோம்) பிறகு எங்கள் கதவை தட்டினான். நாங்கள் வெருட்சியில்  வெளுத்துவிட்டோம். அவன் ஏதாவது ஒன்றை கேட்டிருக்கத்தான் வேண்டுமல்லவா? எனவே இந்த மருமமான நூலடுக்கை ஆராய விரும்பியிருப்பானோ? அப்படித்தான் தோன்றியது, ஏனெனில் அவன் தொடர்ந்து அதை தட்டிக்கொண்டும், இழுத்துக்கொண்டும், தள்ளிக்கொண்டும், ஆட்டிக் கொண்டே இருந்தான்.  <br>   <br> &emsp;&emsp;நான் மிகவும் கலவரமடைந்துவிட்டேன், இந்த முற்றிலும் வேற்றவன் எங்கள் ஐயதொரு மறைவிடத்தை கண்டறிந்துவிட்டான் என்ற எண்ணத்தில் நான் கிட்டத்தட்ட மயங்கிவிட்டேன். என் நாட்கள் எண்ணப்பட இருப்பதை நினைக்கையில் திரு கிலைமெனின் குரல் கேட்டது, "நான் தான், திறந்து விடுங்கள்." உடனே கதவை திறந்துவிட்டோம். என்ன நடந்தது?  <br>   <br> &emsp;&emsp;நூலடுக்கை பிடித்திருக்கும் கொண்டி சிக்கிக்கொண்டதாம், அதனாலேயே யாராலும் தச்சனை பற்றி எச்சரிக்க முடியவில்லையாம். அவன் போன பிறகு திரு கிலைமன் வெப்பியை கொணர வந்திருக்கிறார், ஆனால் நூலடுக்கை திறக்க முடியவில்லை. எப்படி ஆறுதலடைந்தேன் என்று என்னால் சொல்ல முடியாது. என் கற்பனையில் மந்தண புறக்கட்டுக்குள் நுழைய முயன்ற அந்த ஆள் வளர்ந்து வளர்ந்து பூதமாக ஆனதோடு உலகிலேயே மிகவும் கொடூரமான பாசிசவாளனாகவும் மாறினான். அப்பாடா. ஆகூழாய், இம்முறை, எல்லாம் நல்லபடியாக முடிந்தது.  <br>   <br> &emsp;&emsp;திங்கட்கிழமை ஒரே விளையாட்டுதான். மீப்பும் யானும் எங்களுடன் இரவை கழித்தனர். மார்கோட்டும் நானும் அப்பா அம்மா அறையில் படுத்துக்கொண்டோம், எனவே கீசுகள் எங்கள் மெத்தைகளை இரவுக்கு எடுத்துக்கொண்டனர். உணவுகள் அவர்களை சிறப்பிக்க சமைக்கப்பட்டது, அப்புறம் சாப்பாடு மிகுந்த சுவையாக இருந்தது. அப்பாவின் விளக்கு குறுக்கிணைப்பு ஆகியதால் நாங்கள் எல்லோரும் இருமையுள் தள்ளப்பட்டோம் அது அந்த கொண்டாட்டங்களை சிறிது நேரம் குறுக்கிட்டது. நாங்கள் என்னதான் செய்யவது? எங்களிடம் மின்னுருகி இருந்தது, இருப்பினும் மின்னுருகிப் பெட்டி அந்த இருண்ட கிட்டங்கியின் பின்புறத்திலேயே உள்ளது, இந்த இரவுவேளையில் அதை எடுப்பது ஒரு வெறுப்பான வேலை. இருப்பினும் மீளிகள் துணிந்து சென்றனர், பத்து மணித்துளிகள் கழித்து மெழுகுவத்திகளை ஏறகட்டிவிட்டோம்.  <br>   <br> &emsp;&emsp;இன்று காலை முன்னமே எழுந்துவிட்டேன். யான் ஏற்கனவே உடையுடுத்திவிட்டு இருந்தான். எட்டறை மணிக்கே அவன் கிளம்பவேண்டி இருந்தது, எட்டுமணிக்கு அவன் மேற்தளத்தில் காலையுண்டி சாப்பிட்டுக்கொண்டிருந்தான். மீப்பு உடை போட்டுக்கொண்டு பரபரப்பாக இருந்தாள், நான் உள்ளே நுழையும் போது அவள் மேலொட்டியோடு நின்று கொண்டிருந்தாள். அவள் மிதிவண்டி ஓட்டும்பொழுது நான் போடும் அதே மாதிரியான உள்ளாடையை அவள் போடுகிறாள். மார்கோட்டும் நானுங்கூட எங்கள் உடுப்புகளை போட்டுக்கொண்டோம் பிறகு வழக்கத்தைக் காட்டிலும் முன்னதாகவே மேற்தளத்திற்குச் சென்றுவிட்டோம். ஒரு அருமையான காலையுண்டிக்குப் பிறகு மீப்பு கீழ்த்தளத்துக்கு கிளம்பினாள். வெளியே மழை கொட்டிக்கொண்டிருந்தது, அவளுக்கு பெருத்த மகிழ்ச்சி அவள் இன்று மிதிவண்டியில் வேலைக்கு வரவேண்டியதில்லை. அப்பாவும் நானும் மெத்தைகளை சீர்செய்தோம். அப்புறம் ஐந்து முறை திரிந்த பிரஞ்சு வினைச்சொற்களை கற்றுக்கொண்டேன். மிகவும் சுறுசுறுப்பாக இருக்கிறேன், நீ அப்படி நினைக்கவில்லையா?  <br>   <br> &emsp;&emsp;மார்கோட்டும் பீட்டரும் எங்கள் அறையில் படித்துக்கொண்டிருந்தனர், மார்கோட்டின் பக்கத்தில் மெத்தையிருக்கையின் மீது மூசி சுருண்டு இருந்தது. எனது முறை திரிந்த பிரஞ்சு வினைச்சொற்களுக்கு பின் நானும் அவர்களோடு சேர்ந்துகொண்டேன்,<span இணைப்பு="12_" class="இணைப்பு"> தொடரும் காடுகளின் பாடல் </span>புத்தகத்தை படித்தேன். அதுவொரு அழகான புத்தகம், ஆனால் மிகவும் வித்தகமாக இருந்தது. நான் கிட்டத்தட்ட முடித்து விட்டேன்.  <br>   <br> &emsp;&emsp;அடுத்த வாரம் வெப்பியின் முறை, இங்கு இரவை கழிக்க.  <br> உனது, ஆனா.  <br>   <br> அஃடோபர் 29, வியாழன், 1942  <br> எனது செல்ல கிட்டி,  <br> &emsp;&emsp;நான் மிகவும் கலங்கிப்போயிருக்கிறேன். அப்பா நோயுற்று இருக்கிறார். அவருக்கு பொட்டு பொட்டாக பூத்திருக்கிறது, மேலும் அவரது உடம்பு கொதிக்கிறது. பார்க்க விளையாட்டமை மாதிரி தெரிகிறது. நினைச்சுப் பாரு, எங்களால் ஒரு மருத்துவரை கூட கூப்பிட முடியாது! அம்மா அப்பாவை வியர்க்க வைக்கிறார், காய்ச்சலை வியர்வையோடு வெளியேற்றிவிடலாம் என்ற நம்பிக்கையில்.   <br>   <br> &emsp;&emsp;இன்று காலை மீப்பு சொன்னாள்,<span இணைப்பு="13_" class="இணைப்பு"> சூயிடர் ஆமித்தளாண்டில் </span>உள்ள வான் இடான்களின் அடுக்கில்லத்தில் இருந்த அறைக்கலன்களை எல்லாம் எடுத்துவிட்டார்களாம். திருமதி வான் இடானிடம் இன்னும் அதை நாங்கள் சொல்லவில்லை. இப்பொழுதெல்லாம் அவர் மிகுந்த "பதற்றத்தோடு" இருக்கிறார், மேலும் அவர் விட்டுட்டு வந்த எல்லா சீனபொருட்கள் மற்றும் நாற்காலிகளை பற்றி அவர் அரற்றுவதையும் முக்கிமுனகுவதையும் நாங்கள் கேட்கும் நிலையில் இல்லை. நாங்களும் எங்களுடைய அருமையான பொருட்கள் ஏகப்பட்டதை துறந்து நிற்கிறோம். அதைப்பற்றி புலம்பி இப்ப என்ன ஆகப்போகிறது?  <br>   <br> &emsp;&emsp;அப்பா என்னை<span இணைப்பு="14_" class="இணைப்பு"> ஈபலின் </span>புத்தகங்களையும் மற்ற புகழ்பெற்ற செருமானிய எழுத்தாளர்களின் புத்தகங்களையும் படிக்கத் தொடங்குமாறு சொன்னார். தற்பொழுது ஒரளவுக்கு நன்றாகவே செருமானியத்தை வாசிக்கிறேன், என்னவொன்று மனத்துள் படிக்காமல் முணுமுணுக்கிறேன். ஆனால் அது மாறிவிடும்.<span இணைப்பு="15_" class="இணைப்பு"> ஓத்தா </span>மற்றும்<span இணைப்பு="16_" class="இணைப்பு"> சில்லரின் </span>நாடகங்களை பெரிய நூலடுக்கிலிருந்து அப்பா இறக்கி வைத்திருக்கிறார், மற்றும் ஒவ்வொரு மாலையும் எனக்கு அதை படித்துக்காட்டத் திட்டமிட்டிருக்கிறார். நாங்கள்<span இணைப்பு="17_" class="இணைப்பு"> தான் கார்லோசை </span>வைத்துத் தொடங்கியிருக்கிறோம். அப்பா முன்மாதிரியாக திகழ்வதை கண்டு தூண்டப்பட்ட அம்மா அவரது போற்றிப்பாடல் புத்தகத்தை என் கையில் அழுத்தினார். பணிவாக இருக்கவேண்டி செருமானியத்தில் இருந்த சில போற்றிகளை வாசித்தேன். கண்டிப்பாக அவற்றைக் கேட்க அழகாக இருந்தது, ஆனால் எனக்கு அதெல்லாம் ஒரு பொருட்டே கிடையாது. ஏன் அவர் கடவுட்பற்றுள்ள சமயநம்பிக்கை உள்ள ஒருவளாக என்னை நடந்துகொள்ள வைக்கிறார்?  <br>     <br> &emsp;&emsp;நாளைக்கு நாங்கள் கரியடுப்பை பற்றவைக்கப் போகிறோம். அந்த புகைபோக்கி எந்த காலத்தில் துப்புரவு செய்யப்பட்டதோ, ஆகையால் அறையில் புகை மூடக்கூடும். அது புகையை இழுக்கும் என்று நம்புவோம்!  <br> உனது, ஆனா  <br>   <br> நவம்பர் 2, திங்கள், 1942  <br> அன்புள்ள கிட்டி,  <br> &emsp;&emsp;வெப்பி வெள்ளி இரவு எங்களோடு கழித்தாள். அது வேடிக்கையாக இருந்தது, ஆனால் அவள் சரியாக தூங்கவில்லை ஏனென்றால் அவள் கொஞ்சம் மது குடித்திருந்தாள். மற்ற எதுவும் சொல்லிக்கொள்ளும்படி சிறப்பாக ஏதுமில்லை. நேற்று எனக்கு மோசமான தலைவலி அப்புறம் விரைவாகவே என் படுக்கைக்கு போய்விட்டேன்.  <br>   <br> &emsp;&emsp;இன்று காலை அலுவலகத்தின் ஒரு அடைவட்டைக் கோப்பை அடுக்கத் தொடங்கினேன், ஏனென்றால் அது விழுந்து எல்லாம் கசாமுசான்னு ஆகிவிட்டது. கொஞ்ச நேரத்தில் எனக்கு பித்துபிடித்திருக்கும். மார்கோட்டையும் பீட்டரையும் கைத்துணைக்குக் கூப்பிட்டேன், ஆனால் அவர்கள் சரியான சோத்தாட்கள், ஆகையால் நான் அதை ஏறகட்டிவிட்டேன்.  <br>   <br> &emsp;&emsp;அதையெல்லாம் நானே செய்ய நான் ஒன்றும் கூமுட்டை கிடையாது!  <br> ஆனாப்பிராங்கு  <br>   <br> &emsp;&emsp;பி.கு. ஒரு முகாமையாக செய்தியை சொல்ல மறந்துவிட்டேன், வெகுவிரைவில் எனக்கு மாதவிடாய் வரவிருக்கிறது. என் உள்ளாடையில் வெள்ளையாக ஒட்டியிருப்பதை நான் தொடர்ந்து கவனித்துக்கொண்டே இருக்கிறேன், அதைவைத்துத் தான் சொல்கிறேன், அப்புறம் அம்மா அது வெகுவிரைவில் தொடங்கும் என்று கணித்துள்ளார். இதற்குமேல் என்னால் பொறுமையாக இருக்க முடியாது. அது ஒரு தனிச்சிறப்பு வாய்ந்த நிகழ்ச்சி. என்னால் விடாய்க்கால அணையாடைகளை பயன்படுத்த முடியாது, மிகவும் மோசம், ஆனால் இனிமேல் அதெல்லாம் கிடைக்காது, அம்மாவின் உறிபஞ்சை குழந்தை பெற்ற மாதரே பயன்படுத்த முடியும்.   <br>   <br> சனவரி 22, 1944, அன்று ஆனாவால் சேர்க்கப்பட்டக் கருத்து:  <br> &emsp;&emsp;இனிமேல் அதை போன்றவற்றை என்னால் எழுத முடியாது. ஒன்னறை ஆண்டுகள் கழித்து மறுவாசிப்பு செய்கையில், எனக்கு வியப்பாக இருக்கிறது என் சிறுபிள்ளைத்தனமான பேதைமையை பார்க்க. அடி ஆழத்தில் எனக்கு தெரியும், எவ்வளவு தான் நான் அப்படி இருக்க நினைத்தாலும், என்னால் மீண்டும் அப்படி கள்ளங்கவடமின்றி இருக்க முடியாது. எனது மனவூசலாட்டங்கள் எனக்கு புரிகிறது. அப்புறம் மார்கோட்டு அம்மா அப்பாவை பற்றின என் கருத்து அப்படியே நேற்று எழுதியதைபோல் இருக்கிறது. ஆனால் என்னால் கற்பனைசெய்து கூட பார்க்க முடியவில்லை அப்படி மிகவும் வெளிப்படையாக மற்றவைகளை பற்றி நான் எழுதியிருப்பது. உண்மையில் அப்படி இல்லையெனினும் நான் அருமையாக இருக்கும் என்று எண்ணிய தலைப்புகள் எழுதப்பட்ட பக்கங்களை வாசிக்க எனக்கு மிகவும் சங்கடமாக இருக்கிறது. எனது விளத்தங்கள் எல்லாம் நுண்ணயமற்று இருக்கிறது. சரி அது போதும்.   <br>   <br> &emsp;&emsp;எனது வீட்டைப்பற்றிய தவிப்பையும் மூர்ச்சிக்கான ஏக்கத்தையுங் கூட என்னால் புரிந்துகொள்ள முடிகிறது. நான் இங்கு இருந்த எல்லா நேரமும் நினைவின்றியும், சில நேரங்களில், தன்னினைவோடும் நம்பிக்கைக்கும் காதலுக்கும் பாசத்துக்கும் நான் ஏங்கிக்கொண்டே இருந்தேன். இந்த ஏக்கத்தின் கடுமை மாறியிருக்கலாம், ஆனால் அது எப்பொழுதும் இருந்துகொண்டே இருக்கும்.  <br>   <br> நவம்பர் 5, வியாழன், 1942  <br> அன்பு கிட்டி,  <br> &emsp;&emsp;கடைசியில் ஆங்கிலேயர்கள்<span இணைப்பு="18_" class="இணைப்பு"> ஆப்பிரிக்காவில் </span>சில முன்னேற்றங்களை கண்டுள்ளனர் மேலும்<span இணைப்பு="19_" class="இணைப்பு"> தாலியங்கிராடு </span>இன்னும் விழுந்துவிடவில்லை. அதனால் ஆண்கள் மகிழ்ச்சியாக இருந்தனர் அப்புறம் இன்று காலை குளம்பியும் கொழுந்துநீரும் குடித்தோம். மேற்படி சொல்லுவதற்கு சிறப்பாக ஒன்றுமில்லை.  <br>   <br> &emsp;&emsp;இந்த வாரம் நான் அதிகம் வாசித்து வருகிறேன் கொஞ்சம் தான் வேலை செய்கிறேன். அப்படித்தான் எல்லாம் இருக்கவேண்டும். கண்டிப்பாக அதுவே வெற்றியின் பாதையாகும்.  <br>   <br> &emsp;&emsp;அம்மாவும் நானும் இப்பொழுதெல்லாம் ஓரளவுக்கு நன்றாக ஒத்துப்போகிறோம், ஆனால் நெருங்கி பழகவேயில்லை. அப்பா அவரது உணர்வுகளை பற்றி மனம்விட்டு பேசுவதில்லை, இருப்பினும் அவர் எப்பயும்போல் எனக்கு அன்புக்குரியவர்தான். கொஞ்ச நாளைக்கு முன்னாடி கரியடுப்புப் பற்றவைத்தோம், இன்னமும் அந்தப் புகை அறையுள் நிரம்பியிருக்கிறது. நான் நடுவ வெப்பமூட்டியையே விரும்புகிறேன், நான் மட்டுமல்ல. மார்கோட்டு ஒரு பன்னி (அதற்கு வேறு சொல்லே கிடையாது), காலை மதியம் மாலை எப்பொழுதும் ஓயாது குடைச்சல் கொடுத்துக்கொண்டே இருக்கிறாள்.   <br> ஆனாப்பிராங்கு  <br>   <br>   <br> <span இணைப்பு="1-" class="இணைப்பு">வேயங்கோர்வு: </span>ஆமித்தர்தாமில் உள்ள ஒரு பல்பொருள் அங்காடி (Bijenkorf)  <br> <span இணைப்பு="2-" class="இணைப்பு">நிக்கோ வான் சட்டலன்: </span>ஒரு தச்சு எழுத்தாளர் (Nico van Suchtelen)  <br> <span இணைப்பு="3-" class="இணைப்பு">ஈவாவின் கோடிப்பருவம்: </span>நிக்கோ வான் சட்டலன் எழுதிய புத்தகம் (Eva's Youth)  <br> <span இணைப்பு="4-" class="இணைப்பு">சூச: </span>சுகர்லாண்டு காசுகள்/பொருட்கள் (Swiss)  <br> <span இணைப்பு="5-" class="இணைப்பு">ஒ இடி கொலோன்: </span>கொலோனில் செய்யப்படும் ஒரு நறுமை (Eau de Cologne)  <br> <span இணைப்பு="6-" class="இணைப்பு">எட்டப்பு: </span>செருமனியில் இயங்கிய ஒரு காவற்படைப் பிரிவு (Gestapo)  <br> <span இணைப்பு="7-" class="இணைப்பு">வெசுட்டர்போரக்கு: </span>எவுடர்களை அடைத்துவைக்கும் ஒரு வன்சிறை, திராந்தில் உள்ளது (Westerbork)  <br> <span இணைப்பு="8-" class="இணைப்பு">திராந்து: </span>நெதர்லாண்டில் உள்ள ஒரு மாநிலம் (Drente)  <br> <span இணைப்பு="9-" class="இணைப்பு">இலா வெல்லி நிவர்னேய்சா: </span>ஒரு பிரஞ்சு புத்தகம் (La Belle Nivernaise)  <br> <span இணைப்பு="10-" class="இணைப்பு">பெரும்புயல் குடும்பம்: </span>சிசி வான் மார்ஃசிவெல்டு எழுதிய ஒரு புத்தகம் (De Stormers/The Storm Family)  <br> <span இணைப்பு="11-" class="இணைப்பு">கோர்னர்: </span>ஒரு செருமானிய எழுத்தாளர் (Theodor Korner)  <br> <span இணைப்பு="12-" class="இணைப்பு">தொடரும் காடுகளின் பாடல்: </span>நார்வே மொழியில் வெளிவந்த ஒரு புத்தகம்  (Og bakom synger skogene)  <br> <span இணைப்பு="13-" class="இணைப்பு">சூயிடர் ஆமித்தளாண்டு: </span> நெதர்லாண்டில் உள்ள ஒரு பகுதி (Zuider Amstelland)  <br> <span இணைப்பு="14-" class="இணைப்பு">ஈபல்: </span>செருமானிய எழுத்தாளர் (Frederick Hebbel)  <br> <span இணைப்பு="15-" class="இணைப்பு">ஓத்தா: </span> செருமானிய எழுத்தாளர் (Johann Wolfgang von Goethe)  <br> <span இணைப்பு="16-" class="இணைப்பு">சில்லரின்: </span> செருமானிய எழுத்தாளர் (Johann Christoph Friedrich von Schiller)  <br> <span இணைப்பு="17-" class="இணைப்பு">தான் கார்லோசு: </span>ஓத்தா எழுதிய நாடகம் (Don Carlos)  <br> <span இணைப்பு="18-" class="இணைப்பு">ஆப்பிரிக்கா: </span>இங்கிலாந்து ஆப்பிரிக்காவில் செருமனியை தோற்கடித்தது.   <br> <span இணைப்பு="19-" class="இணைப்பு">தாலியங்கிராடு: </span>சோவியத்து ஒன்றியமும் செருமனியும் போரிட்ட இடம் (Stalingrad)  <br>   <br> 
